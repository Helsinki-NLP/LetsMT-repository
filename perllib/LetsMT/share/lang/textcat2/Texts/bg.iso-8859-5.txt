


КОЙ БЕШЕ ПРОФЕСОР РАШКО ЗАЙКОВ?
Пенка ЛАЗАРОВА

БАЩАТА - Гаврил, е син на поп Рашко от Еникьой, тръгнал по
време на Освободителната война с руските войски. Като
първороден син, след завършване на гимназията е трябвало да
стане свещеник, но желанието му да получи висше образование
е по-силно от семейната традиция. Търговец, приятел на поп
Рашко, дава на заем на Гаврил осем златни наполеона, с
четири от които той си взима паспорт от общината и заминава
да учи в Полша. За своето решение уведомява баща си с писмо,
на което поп Рашко отговаря, че няма да се противопоставя на
учението на сина си, а даже ще му помага. Така Гаврил Зайков
завършва висшето си образование, завръща се в родината и
става първият български инженер-лесовъд.

МАЙКАТА - Славка, е от стара възрожденска фамилия. Баща и,
носител на Георгиевски кръст ИИ степен, получен за героизъм
в боевете при Шипка и Шейново, е бил близък приятел на
Христо Ботев и като такъв е сложил подписа си под акта за
раждане на Иванка Ботева в Букурещ. Подарената от руския
император шашка с рубини години по-късно Славка дарява на
Военния музей. След Освобождението баща й Христо Цървулджиев
става комисар на Източна Румелия, но умира млад от простуда.
Бабата на Рашко Зайков по майчина линия е завършила пансиона
за благородни девици на госпожа Рада Киркович в Пловдив,
знаела е три езика, преподавала френски език в училище и
заедно с Райна княгиня е участвала в ушиването на знамето на
Априлското въстание.

След раждането на второто си дете Славка отива в Прага да
учи стоматология - невероятна широта на възгледите за онова
време. После се раждат още четири дъщери, лесовъдът се мести
със семейството си в Бургас, Станимака и около 1919 г. се
установява в София.

Особеното дете Рашко

Рашко Зайков е първото дете на Гаврил и Славка, идва на този
свят на 10 декември 1901 г. в Бургас. Няколко месеца по-
късно към красивата двадесетгодишна жена, която разхождала
детето си в Градската градина в Бургас, се приближава мъж с
широкопола шапка и учтиво моли да пипне главата на детето.
Оказва се италиански професор, който прави с педя измервания
на черепа на малкия Рашко и с уважение казва: "Госпожо, Вие
сте майка на гений!".

Чудатите хрумвания на детето са безброй. Но едно от тях
навярно е струвало доста тревоги на родителите му. По време
на една разходка на Витоша детето внезапно грабва часовника
на баща си и хуква към някаква пропаст. Едва успяват да го
спрат. "Попречихте ми да изчисля за колко секунди ще стигна
до долу" - заявява сърдито бъдещият физик и математик.
Между чудачествата е и невероятната работоспособност. Можел
да работи без прекъсване пет дни и четири нощи, без да помни
дали изобщо се е хранил. Родителите му не знаели кога се е
научил да свири на цигулка, което правел и "за да си
почива". Голям любител на класическата музика, след смъртта
си той оставя фонотека от около 2000 плочи.

Интересен и неизвестен факт от биографията на Рашко Зайков е
неговото стипендиантство във военния колеж в
Мариеншварщкирхен в Австро-Унгария - единствен ученик, син
на цивилни родители. На края на първата година в дома му в
София пристига файтонът на Австрийското посолство, за да
отведе майка му при посланика. Там изплашената жена разбира,
че е извикана, за да бъде поздравена за отличния успех на
своя син - единствен от класа. Но на свободолюбивия Рашко не
допада военната атмосфера в колежа и той се завръща в София,
където получава средно образование в реномираната Първа
Софийска мъжка гимназия.

Следване и работа в Германия (1922-1928)

Този период е отразен в спомените на Рашко Зайков,
публикувани в същия брой.

Завръщане в България

През 1928-1930 г. - поради липса на работа в България за
физик-теоретик, Рашко Зайков става асистент на проф. Георги
Наджаков, но прочутата му непохватност не му позволява да
работи като физик-експериментатор. Следва: учител във Втора
софийска гимназия, математик-статистик към Статистическия
институт, учител по физика в Павликенската смесена гимназия
и отново нещо нестандартно: през периода 1942-1944 г. е
командирован с научна цел в Берлин, където работи като
научен сътрудник в заводите "Фау".

По думите на акад. Азаря Поликаров, през 30-те години в
Съветския съюз от българските физици е бил известен
единствено Рашко Зайков. Близките му предполагат, че в
Германия е работил по някои теоретични въпроси, свързани с
атомната бомба: след 9.ИХ.1944 г. упорито е бил издирван и
"извикан за справка" от съветското командване, където е
стоял три дни. След това пазел в тайна разговорите, водени с
него. През целия си живот поддържа връзка с проф. Иваненко,
с когото съвместно обсъждат теоретични проблеми. Но работа
като физик-теоретик за него не се намира, вероятно поради
връзките му със западни учени.

През периода 1946-1953 г. работи като началник отделение
"Статистика" при ДЗИ. Като човек, учил в Германия, е
заобиколен с атмосфера на недоверие. Прекъсва
кореспонденцията си с учените от несоциалистическите страни.
През 1953 г. вероятно благодарение на застъпничеството на
проф. Георги Наджаков става старши научен сътрудник във
Физическия институт при БАН, където работи до пенсионирането
си по собствено желание поради навършена възраст - смятал,
че никой не може спре професорите да продължават научната си
работа по библиотеките, но не трябва да се допуска "младите
да ни чакат да умрем, та да могат да постъпят на местата
ни".

Избор за професор

Интересна е историята с избора му за професор. Някои среди
на БАН са оказвали активна съпротива. За щастие в деня на
едно от заседанията се връща от Италия акад. Н. Бонев, чийто
глас се оказва решаващ. Акад. Бонев казва: "На аерогарата в
Рим ме изпрати председателят на Римската академия на науките
проф. Леви Чивита. Той ме попита какво е станало с Рашко
Зайков, един много способен български физик, с който си
кореспондирал, но от 1944 г. няма никакви известия. Помоли
ме, ако е жив, да му предам искрените му почитания. Беше ми
неудобно да му кажа, че той все още не е професор." Тези
думи се оказват решаващи и Рашко Зайков най-после става
професор - едно закъсняло, но заслужено признание.

Разсеян, далече от света на материалните придобивки, винаги
отзивчив към проблемите на всеки човек, готов да помогне на
младите физици, безумно влюбен в науката и музиката,
полиглот (владеел шест езика), честен, справедлив и...
чудак, такъв остава Рашко Зайков в спомените на близките си;
една жива легенда.

Умира на 25 ноември 1982 г. след кратко боледуване. Лежащият
на съседното легло в болницата циганин казвал: "Този човек
не е като нас, той е много умен, няма ли за него по-хубава
болница!".

Тъжното е, че необразованият, докоснал се до големия ум, го
оценява, докато същото не може да се каже за българската
общественост. За да излезе съобщение за смъртта му в
"Работническо дело", е било необходимо специално
разпореждане от ЦК на БКП. Такова естествено не се получава.
И така човекът, контактувал с най-големите умове на своята
епоха, остава познат само на част от физическата колегия. А
не е ли време сега, когато твърдим, че сме тръгнали по пътя
към Европа, да си спомним, че един български физик го беше
изминал преди 50 години!

Текстът е подготвен след разговори с племенницата на проф.
Рашко Зайков г-жа Ася Лингорска, която ни предостави и
публикуваните документи от личния архив на учения.

За научните приноси на проф. Рашко Зайков можете да
прочетете в чудесната статия на покойния проф. Дочо Факиров
"Професор Рашко Зайков на 80 години", публикувана в бюлетина
на Дружеството на физиците в България, бр.1/1982 г.



Организиране на научни срещи
Петър БЪРНЕВ

Натрупан е огромен опит при организиране на научни конгреси,
конференции, симпозиуми и други научни срещи. За съжаление този опит
не винаги е достъпен и някои начинаещи организатори са принудени да
подражават и импровизират или да се доверяват на недобросъвестни или
неопитни фирми.

В тази бележка се разглеждат накратко основните въпроси и
някои особености при организиране на научни срещи. Интересуващите се
от по-големи подробности и от конкретно съдействие при организиране на
научни срещи, както и желаещите да подобрят следващата кратка
информация, молим да се отнесат към редакцията на сп. "Наука".

1. Цел на срещата. На желаещите да организират научни срещи трябва да
им е напълно ясно и да формулират какво целят като организират срещата
(обсъждане на конкретен проблем, възможност за изява на определен кръг
от специалисти и т.н.) и доколко целта им е достижима и оправдана.

Някои научни срещи се провеждат периодично.

2. Тема. Трябва да бъде формулирана точно и разбираемо и като
правило да не е много широка. Препоръчва се да се посочат и анотират
основните подтеми.

3. Участници.  Кръгът им се определя от първите две точки, но
е уместно организаторите да посочат основните типове участници, за
които се организира срещата (напр. по характера на дейността им,
месторабота, възраст и т.н.) и да се оцени приблизителният им брой.

4. Форми за провеждане: Трябва да се конкретизират формите, които ще
се използват (пленарни и други доклади, научни съобщения, панелни
дискусии, постъри, "кръгли маси", демонстрации и т.н.) и съответните
ограничения по брой и продължителност, които да се определи ще има
ли паралелни сесии.

Точки 3. и 4. позволяват да се определи общата продължителност на
срещата и да се оцени какви зали са необходими за провеждането й.

5. Работни езици. Определят се езиците за писмени материали и
устно изложение. Симултантният превод в научни конференции се избягва.

6. Място и време. Периодът, в който ще се проведе срещата, трябва да
се съобрази със заетостта на предполагаемите участници. При избиране
на място се отчита възможността да се осигури подходяща база по вид,
цени, съобщителни и транспортни възможности, а при по-продължителни
срещи - възможност за развлечения през свободното време. Удобно е при
неголям брой участници всички да се настанят в някоя курортна база,
или в града, от където са мнозинството участници. Избраната база се
резервира предварително.

7. Финансиране. Приходите са от такси за участие (често
диференцирани) и/или от дарители (фирми, фондации, организации с
идеална цел и др.). Основните разходи са за издаване на материали на
конференцията, за издръжка на гости, за зали, за разгласяване и за
заплащане на труда на организаторите. Понякога в разходите се включва
пансион на участниците и някои развлекателни дейности: екскурзии,
банкет и др. В други случаи участието в развлекателната програма се
заплаща отделно.

Много важно е още в първия стадий на организирането на срещата да се
направи реалистична план-сметка като се преценява какви такси ще са
приемливи за участниците и се направи всичко възможно да бъдат
привлечени дарители.

8. Програмен комитет. Има за задача да определи облика на
научната среща (като реши въпросите по т. 1., 2., 3., 4. и 5.), да събере и
подбере материали за научната програма, да я състави и да следи за
използването й, както и да подготви за издаване съответен сборник (вж.
т.10.). Като се изключат научни срещи с локално значение, програмните
комитети обикновено са международни.

9. Подбор на материали за научната програма. Започва с
разгласяване на конференцията (поне информацията от т. 1., 2., 3., 4., 5. и
6.), конкретните съдържателни и формални изисквания към авторите
(оригиналност и значимост на резултатите, обем и форма на изложението,
срок за представяне и т.н.) и процедурата, по която ще се подбират
материалите. Понякога тя е двуетапна, като на допуснатите
във втория етап се поставят допълнителни изисквания (преработка на
текста, изменение на обема му и т.н.). Рецензирането на материалите се
извършва от членове на програмния комитет и/или от определени от тях
специалисти.

Наред с постъпилите материали по инициатива на узналите за
конференцията, програмният комитет понякога кани определени изтъкнати
специалисти да изнесат подходящи за срещата доклади.

10. Сборник трудове. Издава се обикновено преди срещата,
за да се раздаде на участниците при регистрирането им, а в противен
случай се издава  предвателно брошура с резюмета. При органичени
финансови средства понякога се издават само кратки или
разширени резюмета. Сборниците с резюмета или трудове се издават от
програмния комитет или от специално определен(и) редактор(и). Често
трудовете се издават така както са представени от авторите.

11. Условие за участие. Формулират се в зависимост от взетите
решения в т. 1., 3., 4., 5.

12. Организационен комитет. Като правило се съставя от местни
лица и се грижи за разгласяване на научната среща (чрез
разпространяване на печатни съобщения и покана за участие в научната
програма, реклами в специализирани бюлетини, електронна поща и др.),
за финансовите въпроси, базата за провеждане, подготовка на материали
за участниците, осигуряване на битови условия, развлекателни програми
(обичаен елемент в нея е среща-коктейл за запознаване на участниците),
транспорта, регистрацията и настаняването на участниците, реда в
залите.



Павел Йозеф Шафарик за българите
Райко Сефтерски

Тази година се навършват 150 г. от първото издание на "Славянски
народопис", най-забележителното книжовно дело на големия словашки учен
Павел Шафарик (1). Дори и след столетие и половина от отпечатването на
това монографично изследване, към което е приложена първата
етнографска карта на славянските народи, мисля че все още е валидна
една констатация на български възрожденец, който пише следното:
"Малцина са у нас, които знаят великите дела на тоя знаменит славянин
(Павел Йозеф Шафарик, Р.С.), който доказа на света какъв е бил
историческият живот на нашия български народ, какви са неговите
преимущества и какво славно бъдеще го чака... Най-после в 1842 г.
издал "Славянски народопис", който е статистика на всички славянски
народи заедно с описание на тените живелища, характеристично наречие и
една етногрефическа карта. Тоя народопис, тая "златна книга", която
трябва всеки славянин да има е най-популярното дело на Шафарик" (2).
Следва да отбележим, че и досега у нас научните трудове на П. Шафарик
не са получили нужната популярност, не са разкрити изцяло онези
произведения в които най-широко е изследвано миналото на българите. В
случая става дума за капиталния труд на П. Шафарик "Старославянски
древности" от 1837 г., където за първи път обстойно са изследвани
"българските славяни" (3), земите които те населяват на Балканския
полуостров, племенният им състав, езиковите особености и пр. (3, с.563
- 605). П. Шафарик дава редица подробности и около състава на
българите, лични имена, заселването им на Балканския полуостров в
Мизия, Тракия и Македония (3, с.572-576), както и отношението им към
славяните по тези места, с които в последствие изграждат новата
балканска етническа общност-славянобългари. На тази славянобългарска
общност, по-късно П. Шафарик посвещава и специалната си студия
"Разцвет на старославянската книжнина в България" от 1847 г., която
веднага бива преведена на руски език през 1848 г. същата студия на П.
Шафарик бива преведена на сръбски език от Я. Шафарик, а от сръбски
език през 1849 г. тази забележителна студия бива преведена на
български език и издадена в Белград (5). Би могло с основание да се
твърди, че П. Шафарик направи поврат в историческото минало за
родината на славянската писменост и на езика на който тя е била
създадена.

Павел (Павол) Йозеф Шафарик, по народност словак е роден на 13 май
1795 г. в Кобелярево, окръг Рожньова, Източна Словакия (6).
Първоначално учи в гр. Рожньов, по-късно в лицей в Кежмар (1810-1814),
а от 1815-1817 г. следва в университета в Иена, където изучава
философия, история, езикознание и редица други науки. Получава отлична
подготовка в областта на езикознанието. Владеещ редица европейски и
славянски езици са естествена предпоставка още през 1826 г. да напише
своят крупен научен труд "История на славянския език и литература по
всички наречия" (7).

След напускането на гр. Иена, за кратко време Шаферик се отбива в
Прага, престоява и в Братислава, преди да замине за Нови Сад, като
професор в сръбската православна гимназия от 1819 до 1833 г. Престоят
на П. Шафарик в Нови Сад е можи би най-интересен за изследване, защото
той не само усвоява до съвършенство сръбския език, събира и обработва
голям брой сръбски ръкописи, установява широки връзки с водещи сръбски
учени между които и с Вук Караджич и др. П. Шафарик никога повече не
бил по близо до България и българите от времето си в Нови Сад. Тук той
се намира и по времето на Руско-турската война от 1828-1829 г., когато
за последен път се проваля намерението му да пътува из българските
земи.

В запазения архив на П. Шафарик се откриват записани сведения отнасящи
се за България и Македония и то от българи от Битолско, Велес, от
Мелник, от София, Самоков и Солун с които той е общувал непосредствено
и чрез които е имал възможности да се добере до важни сведения
отнасящи се до местни имена на селища, реки и др. (7, с.77). Само така
можем да си обясним, че още в Нови Сад, Шафарик има намерение да
изготви "историческа география", като е нарисувал карта на Сърбия и
Босна и в нея включил половин Македония и България (8, 61, 63). Между
тези бележки се срещат съпоставки на имена на градове как ги назовават
турците и как ги наричат българите. За неселението в Македония П.
Шафарик изрично пише: "... също и турците говорят български...
Славяните в цяла Македония сами се наричат българи, никога сърби.
Сърбите начеват от Прищина и зад Ниш. Също и нашенци по-обичат да се
наричат българи" (7, с.78). Явно, в продължение на 14 години, които П.
Шафарик в Нови Сад е имал възможност да събере достатъчно много и
сигурни исторически сведения за миналото на българите, които данни е
използувал в "Славянски древности", и в много по-голяма степен в
"Славянски народопис", хвърлящ обилна светлина върху състоянието на
славянските народи през първата половина на ХИХ век.

СЛАВЯНСКИ НАРОДОПИС (1; 9, с. 31-44). През втората половина на 1842 г.
в Прага биват отпечатани първо и второ издание на "Славянски
народопис", а на следващата година в Москва се появява и превод на
руски език. През 1849 г. фактически е направено четвърто издание.
Последното издание е подготвено през 1955 г. с библиографски апарат,
какъвто липсва в предишните издания. Етнографската част е подготвена
от Хана Хинкова (1, с. 183-197) в която са осветлени редица въпроси
около етнографията на славянските народи и разбирането на П. Шафарик
за най-важните етнографски показатели за характеристиката му.

Както стана известно вече по-горе етнографска карта на Сърби, Босна,
Македония и България, П. Шафарик започнал да подготвя още в Нови Сад
през 1826 г. Осъществяването обаче на тази карта станало много
по-късно, и рабира се при крайно големи трудности, свързани предимно
със земите на балканските славяни-българи, сърби, хървати и др.,
където географските названия - едни турцизирани, други турски, трети
известни само на местното неселение. П. Шафарик приел като принцип,
названията - селищни, речни, географски и пр., да бъдат нанесени на
картата, така както ги назовава местното население (1, с.9,10).
Изключителна трудност П. Шафарик срещнал при определянето на границата
между сърби и българи (1, с. 273).

"Реч българска" (1, с. 42-53). П. Шафарик в "Славянски народопис",
вместо език е употребил думата "реч", и то при всички славянски
народи. На второ място, вместо територия той използва думата "поле", в
руския превод "обем" (9, с.31). По отношение на езиковите
междуславянски различия си служи с думата "знаки", в руския превод
"признаки", а писмен език е означил като "наречи", в руския превод
"наречия". От тук и определенията за българската книжовна реч:
"Църковна или Кирилска" и "Новобългарска", последната употребявана от
съвременните българи (1, с.43; 9, с.32).

Територията в която преобладава и се говори "българска реч", П.
Шафарик определя чрез географските координати "От град Фалчи на р.
Прут, северно от р. Дунав до самия Солун и Костурското езеро по
отношение дължината от север на юг и в ширина от нос Желеград (т.е.
нос Калиакра на Черно море) до Охрид и Горди Дебър на Черни Дрин,
Северозападна Македония (1, с.43; 9, с.31). Изнасянето на българската
езикова граница на север от р. Дунав, П. Шафарик има предвид
заселените български колонисти в Бесарабия след 1830 г. (10, с.9).
Българското наречние и днес господствува в устата на простия народ в
Мизия и в значителни части на Тракия и Македония (1, с.43). Тази
конституция на П. Шафарик е резултат на продължителни проучвания по
отношение на географското разпространение на българската реч на
Балканския полуостров.

Шафарик и българският език

Езиковите особености на българския език П. Шафарик също е доловил не
само от средновековните книжовни паметници на българи, сърби и руси,
но те са плод и на едно задълбочено изследване на редица ръкописи,
които е събирал по време на престоя си в Нови Сад, така че тънкото
познаване на особеностите на говоримия и писмен език на сърбите, той
лесно е доловил разликата му спрямо българския език. П. Шафарик не се
е ограничил в привеждането на редица примери от българския език. Той е
отделил доста широко място на особеностите на Кирило-Методиевия език -
както за географското му разпространение у българи, руси и сърби, така
и на неговите особености в изговарянето на редица гласни и съгласни в
старославянската книжнина. На този въпрос той е посветил цял един
параграф (1, с.43-47; 9, с.32-36). На новобългарския език П. Шафарик
посвещава параграф 12, също разглеждащ въпросът за географското му
разпространение, като доста детайлно очертава границите му от устието
на Георгиевския залив на р. Дунав, по течението на р. Дунав, в
Южноморавската област, границите му с албанския и гръцки езици на
запад и юг в Тракия и Беломорската област (1, с.48-50).

При определянето езиковите граници на българския език най-голяма
трудност П. Шафарик срещнал къде в същност минава тази граница между
българския и сръбския език. Такава граница до тогава никой не е
прекарвал между двата съседни славянски език. И все пак за първи път
П. Шафарик успява вярно да постави гранциа, започвайки от с. Брегово
на Дунав и р. Тимок в посока на югозапад през клисурата на Вратарници,
Свърлик достигаща до села Дражевци, на десет версти зад Ниш.
По-нататък той определя границата спускаща се до Качаник, Шар планина,
и на запад по посока на албанското село Зелек (1, с.48; 9, с.37).

В посочените граници на българската реч, П. Шафарик се е опитал да
посочи и броят на българите. Така според него общият брой на българите
възлиза на 3,587,000 души, от които 80,000 българи живеят в Русия и
Бесарабия, 50,000 в Унгария по точно в Банат, така че около 3,500,000
души в същност живеят в Добруджа, Мизия, Поморавието, Македония и
Тракия (1, с.50; 9, с.39).

П. Шафарик прави анализ на новобългарския език и настъпилите промени в
него в сравнение със старобългарския език. Разбира се всичко това
добре подкрепено с примери на новобългарския език (1, с.50-52), но са
допуснати и някои неточности, което е разбираемо поради все още
неизяснените настъпили промени в българския език от Възраждането
насам. Той обаче посочва редица литературни произведения, написани на
новобългарски език и имена на автори като Неофит Рилски, Хаджи Йоаким
Кърчовски, Петър Берон и други. Тук заслужава да отбележим, че П.
Шафарик причислява към българската реч и 25,000 махамедани от
Западните Родопи, Доспат и Неврокопска, както и мохамеданите от
горното течение на р. Вардар в Северозападна Македония, които и "сега
са запазили родният си език" (1, с.50; 9, с.30).

Павел Йозеф Шафарик, починал на 26 май 1861 г. в Прага. В некролога за
него в "Дунавски лебед" е казано: "Павел Йозеф Шафарик. Велик славист
и патриарх славянской науки, поминал ся за жалост всему славянскому
народу, на 14 того след пладня. Вечна память и слава безсмьртному
Гения" (12, с.1).

Литература

1.
Safarik, Pavol Iozef. Slovansky narodopis. K
vidany pripravila Hana Nynkova, za spoluprace Jozefa Hurskeho a Lubosa
Rehacka.  Ceskoslovencke Akademie ved. Praha, 1955.

2. И.Е. (авторът на тези инициали е неуточнен). Павел Йозеф Шафарик. -
Летоструй, Год. ВИИИ, 1876, с.158-163.

3.
Safarik, P.J.Slovanske starozitnosti. W
Praze, 1837, Clanek III. O Slowanech bulharskych, str.
563-602.
П.И.Шафарик. Славянски древности.  Превод с
чешского О. Бодянского, част историческая, том ИИ, кн. И-я, М.,
1848.

4.
Шафарик, П.Й. Разцвет славянской
письмености в Булгарии. Перев од с чешского О. Бодянского. М., 1848
(Читано в Корелевском чешском ученом обществе, 25-го ноября,
1847).

5. Цветообрание на старославянската книжнина в България. Събрано и на
чески издано от г-на Павла Шафарика, 1847. На сръбски преведено от
г-на Янка Шафарика. От сръбски на български преведено и издано от
дякон Хрисанат Йованович от Калофер. В Белград, 1849, вж. М.Стоянов.
Българска възрожденска книжнина, И, С.,1957, с.158, Н 3274.

6. Павол Йозеф Сафарик. Вж. Енцъклопедиа
Словенска. В звазок Р - С.  Братислава
, 1981, ц.679-680 и
посочената там литература.

7. Шишманов, Ив. Личните отношения на Павла Йозефа Шафарика с
българите - Белградски преглед. Год.ИИ, кн.ХИИ, 1895, с.74.

8. Шишманов, Ив. Бележки за България в ръкописното наследство на Павла
Йозефа Шафарика - Български преглед. Год.ИИИ, кн.И, 1896, с.58-77.

9.
Шафарик, П.Й. Славянское народописание.
Перевод с чешскаго И.  Бодянского. В университетской топографии. М.,
1843.

10. Сефтерски, Р. Павел Йозеф Шафарик - Първият изследовател на
бесарабските българи - Зора, бр.36, 15.09.1992, с.9.

11. Сефтерски, Р. Българската нация в етнографските карти за
Европейска Турция в навечерието и по време на Освободителната война -
В: Освобождението на България и развитието на българската народна
култура. Българко историческо дружество. Секция "Етнография". С.,1978,
с.45-46; Същия. Добруджа в етнографската карта "Славянски земи" -
Добруджа, бр.203, 7.09.1992, с.4.

12. Дунавски лебед. Год.И, бр.38, 21.06.1861, с.1.



Резистентност на бактериите към антибиотици и химиотерапевтици

Проф.д-р. Юрий Тягуненко е завършил медицина в София. Работи в
областта на бактериалната генетика, клиничната микробиология,
разпространението на бактерии, резистентни към антимикробни агенти и
механизмите на тяхната устойчивост. Автор е на много публикации по
тези въпроси, както и на няколко учебника по медицинска микробиология.

Антибактериалните лекарства - антибиотици и химиотерапевтици, са
основни и незаменими средства за лечение на бактериално обусловените
инфекциозни болести, което мотивира тяхното изключително широко
приложение. Те обаче не са безвредни и използуването им може да има
отрицателни последици. Една от най-сериозните е развитието и
разпространението на устойчиви бактерии. Резистентността на
причинителите е най-същественото препятствие за ефективността на
химиотерапията.

Какво е бактериална резистентност? Роля на селекционния натиск.
Разпространение на резистентните бактерии. Всяко антимикробно вещество
потиска специфично в низки концентрации чувствителните към него
бактерии. Резистентността е генетично обусловена способност на
определени микроби да издържат и се развиват при концентрации от
антибактериалното средство, които потискат чувствителните бактерии. Тя
е първична (вродена, природна, вътрешна) у бактериите, които са
резистентни още преди прилагането на съответното вещество; и вторична
(придобита), когато възниква след започване на масовото използване на
антибактериалното средство. Така, при откриването на пеницина 8% от
щамовете Стапхълоцоццус ауреус са били първично устойчиви, а сега над
90% от изолираните в болниците щамове са вторично разистентни към
антибиотика.

В медицината антибактериалните лекарства са на второ място по
прилагани количества - след психофармацевтичните средства. През 1990
г. са продадени антибиотици на стойност 18 милиарда щатски долара,
което съставлява 12% от стокооборота на всички фармацевтични
препарати. Прогнозата е в края на века консумацията им да се удвои.
Около 60% от използуваните за лечебни цели антимикробни средства са
лактами: пеницилини, цефалоспорини, монолактами, карбапенеми и
др., 8% аритромицин и други макролиди, 5-6% гентамицин и други
аминогликозиди, 5% тетрациклини, следвани от сулфонамиди,
флуорохинолони, линкомицини и т.н. Всеки човек приема средно годишно 5
г. лактами. Големите количества антибактериални средства се
използват за немедицински цели. Образно казано, реки от антибиотици и
химиотерапевтици заливат планетата повече от половин столетие насам.

Антибактериалните средства спасяват повече хора в сравнение с всички
други фармацевтични вещества. Но тяхното широко приложение създава
огромен селекционен натиск и е най-голямото вмешателство досега в
екосистемите с участието на патогенни и непатогенни бактерии, което
има трудно обозрими последици. Този натиск е "движещата сила" на
най-важния за медицината отрицателен резултат: потискане и изместване
на чувствителните бактерии и "даване път" на резистентните.

Глобалното разпространение на резистентните бактерии е обект на
множество проучвания на болнични, национални, регионални,
интернационални нива. За неговото динамично проследяване се използват
компютърни системи и програми, показващо някои общи тенденции. Така,
интензивното прилагане на дадено антимикробно средство води до
увеличаване относителния дял на резистентните към него бактериални
щамове, което може да се обясни с повишения селекционен натиск. В
страни, където контролирано се използват антимикробните лекарства,
проблемът резистентност е по-благоприятен. По правило, изолираните в
болничните екосистеми бактерии са по-резистентни в сравнение с
извънбиологичните, главно поради щедрото даване в болниците на
разнообразни антибактериални лекарства. Нерядко системният отказ от
прилагането на дадено антимикробно средство води до намаляване
процента на резистентните към него щамове. Наблюдават се значителни
различия в процента и разпределението на резистентните бактерии в
отделни страни, региони, болници и пр., което се обяснява преди всички
с различията в степента и начините на използване на антимикробните
средства. Съществено значение има познаването механизмите на
резистентност за да бъдат обяснени някои нейни аспекти. Напр. ако Р
плазмид кодира устойчивост към две и повече антиммикробни вещества,
селекционирането с което и да било от тях води до резистентност към
целия набир - т.нар. коселекция. Особено неблагоприятно последствие от
масовото прлиожение на антибиотиците и химиотерапевтиците е
нарастващият процент на полирезистентните (мулирезистентните)
бактерии. Тяхното терапевтично повлияване често е невъзможно с
достъпните за лекаря антимикробни средства, което напомня за връщане
към предантибиотичната ера.

Проучванията показват, че процентът на изолираните в клиниките у
нас бактерии резистентни към прилаганите антибактериални лекарства
стои на горната граница на международните данни. У нас напр. към
гентамицина са резистентни 30-35% от
Proteus
mirabilis
, а по международни статистики процентът е само
2-4.

Генетични и биохимични механизми на резистентността. Инфекциозна
лекарствена устойчивост и
R
плазмиди.
Бактериалната резистентност е онаследяема. Когато кодиращите
устойчивост гени са части от бактериалната хромозома, резистентността
е хромозомна, а когато принадлежат на
R
плазмиди (плазмиди на резистентността) тя е извънхромозомна,
плазмидна.
R
пламидите на резистентните
клетки имат способността, посредством няколко механизма да
"заразяват" чувствителните бактериални клетки и да ги превръщат в
резистентни, поради което се говори за инфекциозна лекарствена
устойчивост.  Плазмидната устойчивост е по-широко разпространена от
хромозомната поради важни преимущества за селекциониране на
резистентни бактерии: при нея гените се разпространяват лесно;
повечето
R
плазмиди имат набор от гени за
резистентост към няколко антимикоробни вещества и предават на
чувствителните бактерии полирезистентност с възможност за
ко-селекция; Р плазмидите не увреждат патогенетиччния потенциал на
бактериите за разлика от някои случаи на хромозомна устойчивост.
Плазмидна резистентност е установена както при множество микробни
видове, така и за повечето група антибактериални агенти. Част от
кодиращите резистентност плазмидни ихромозомни гени са локализирани в
транспозони, което ги прави много подвижни и улеснява тяхното
разпространение.

Информацията на детерминиращите устойчивост гени се реализира от
бактериите чрез т.нар. биохимични механизми на резистентност, които се
делят на 4 групи: (1) Продуциране на инактивиращи ензими като:
лактамази, които чрез разграждане на лактамния пръстен на
пеницилините, цефалоспорините и пр. ги лишават от антибиотична
активност; аминогликозид-модифициращи ензими, които чрез промени в
молекулите на аминогликозидите ги инактивират, и т.н. (2) Използване
на обходен път. Така, сулфонамидите пречат на синтезирането от
бактериите на тетрахидрофолиевата киселина чрез конкретно инхибиране
на ензима дихидроптероат-синтетаза; резистентните бактерии произвеждат
устойчив към сулфонамидите вариант на ензима. (3) Променена
пропускливост на обвивката на бактериалната клетка. В част от случаите
се касае за ограничаване достъпа на антимикробното вещество до мястото
на неговото действие в клетката, а в други - обратно: улеснява се
излъчването от клетката навън на попадналия в нея увреждащ агент. (4)
Промени в мишените (прицелните молекули), напр. продуцирането на
антибиотико-устойчиви пенецилини създаващи протеини.

Нови "усъвършенствания" на механизмите на резистентност между
бактерии и наука. Бактериалната резистентност съпътства развитието на
химиотерапията още от зараждането й, като "обратна страна на
модела".  Скоро след откриване на сулфонамидите гонококите стават
устойчиви към тях. Няколко години след въвеждането на пеницилина
силно се увеличава относителният дял на стафилококите и на други
бактерии, продуциращи лактамази. Резистентността може да доведе до
частично или пълно снемане на дадено антимикробно средство от
терапевтичната палитра.  Така, отдавна вече гонореята не се лекува
със сулфонамиди.  Безпредметно е прилагането на пеницилин при инфекции
със
S.aureus.
Стрептомицинът и канамицинът
не се използват, освен в специални случаи и т.н. Науката от своя
страна непрекъснато открива и въвежда нови антимикробни средства,
които преодоляват изявените дотогава механизми на устойчивост и
могат да потискат микробите, резистентни към по-старите лекарства.

Бактериите отговарят на предизвикателствата. Принципно значение има
разпространението след 1960 г. на по-ефективната за защитата на
микробите плазмидна резистентност. Конкуренцията между науката и
бактериите е непрекъсната; в нея няма трайни победители и победени.

Анализът на механизмите на резистентност през последното десетилетие
показва, че бактериите са внесли нови усъвършенствувания в тях.

По-ефикасни са механизмите на резистентност към  лактамните
антибиотици например. Класическите пеницилини и цефалоспорини от първа
генерация се атакуват от лактамази, продуцирани от множество
бактерии. Създадени бяха лактами от втора и трета генерация,
устойчиви към известните дотогава инактивиращи ензими. Отоговорът на
бактериите се оказва твърде неочакван. Повечето Грам-отрицателни
бактерии произвеждат малки количества хромозомни лактамази, които
обаче не им придават клинична устойчивост поради ниското си ниво.
Прилагането на лактамите от новите генерации обаче доведе до
селекционирането на устойчиви към тях щамове, хиперпродукцети на
хромозомни лактамази. Този механизъм доскоро се разглеждаше като
главна, ако не единствена, причина за резистентността към модерните
лактами.

От 1983 г. насам обаче започваха да се изолират с нарастваща честота
Грам-отрицателни бактерии, които произвеждат нови типове плазмидно
детерминирани лактамази с разширен спектър, които могат да
инактивират според провила си различни лактами от трета генерация
цефотаксим, цефтазидим, цефуроксим, азтреонам и пр. Намерени бяха
още карбапенемази, лактамази, инактивиращи едни от най-стабилните
антибиотици - имипенемът и меропенемът. Днес са известно повече от 50
лактамази, значителна ччаст от които имат разширен спектър.
Молекулярният анализ позволи да надникнем в "лабораторията" на
бактериите: в гените на класическите тесноспектърни  лактамази са
възникнали точкови мутации, като продуктите - лактамазите с
разширен спектър - се различават от изходните само по малък брой
заменени аминокиселини. Точковите мутации са относително чести, което
е в съответствие с бързото възникване и нарастващото разнообразие на
новите ензими с разширен спектър.

Другият основен механизъм на резистентност на бактериите към
лактамите е свързан с начина, по който действат тези антибиотици.
Всички те са инхибитори на един от последните етапи на биосинтеза на
пептидогликана, полимер с жизнено важно значение за бактериите като
съставна част на клетъчните им стени. Процесът са катализира от
локализирани в бактериалната цитоплазмена мембрана ензими, които
поради афинитет към пеницилина се оначават като пеницилин-свързващи
протеини (ПСП).
