

Ruteflyet fra London lander på Fornebu klokken 18.00 lørdag
7. februar 1976 , betydelig forsinket .
Flyet er bare halvfullt ,
hovedsakelig av gretne forretningsmenn som reiser seg fra sine plasser
og fyller midtgangen med mørke vinterfrakker , mapper og bæreposer med
fineste whisky , konjakk og sigaretter , mens de venter på at dørene
skal åpne seg så de kan komme ut i den kalde februarluften .

Det er allerede mørkt .

Langt fremme i flyet står Jeremy A. Winther .
Han har reist
seg fra sin stol på første klasse og forbereder seg på møtet med norsk
vinter .
Det dufter svakt Pierre Chardin av ham , en duft han
gleder seg over hver gang han løfter armene for å gjøre en bevegelse .
Den mørke vinterfrakken han tar på seg er myk og kler hans slanke
legeme , på samme måte som dressen , skjorten , slipset , hatten ,
mansjettene og hanskene gjør det .
Jeremy A.  Winther er vant til
å se godt ut .
Det eneste han ikke liker er plastposen med konjakk
og sherry som han holder i hånden .
Den er ikke skreddersydd .
Jeremy A. Winther kan ikke fordra at hans kropp skal belastes med
masseproduserte gjenstander .

Det suser litt oppe i hodet hans .
Han føler seg kvalm av
all røkluften .
Han bøyer seg ned og titter ut av et vindu , det
lille landet Norge , skimter åsene i vest som en mørk silhuett mot en
turkis stripe av lys , den siste rest av dagen som har vært .
Flydøren åpnes , kulden slår inn i kabinen og en flyvertinne smiler
yrkes-forpliktet idet
Jeremy går forbi og konsentrerer seg om
ikke å snuble i trappen .

For første gang kommer han uanmeldt til Norge .
Som økonom
i et multinasjonalt konsern med olje-interesser i Nordsjøen , ble han
utpekt til å administrere selskapets Oslo-kontor .
Jeremy sa nei
av hensyn til sin familie og sitt hjem i Surrey , men tilbød seg å
hjelpe til hvis kontoret fikk vanskeligheter .

Kontoret fikk vanskeligheter .

Hele vinteren har Jeremy regelmessig reist mellom Norge og
England , både som økonom og , mindre offisielt , for å bedre
forbindelsen mellom Oslo-kontoret og administrasjonen i London .
Han har til og med reist mer enn nødvendig .
Og lørdag 7. februar
kommer han to dager for tidlig .

I ankomsthallen er det tett med mennesker .
Jeremy forstår
at et reiseselskap er tilbake i hjemlandet .
Mot sin vilje kaster
han et blikk på en toller som står opptatt med en voldsomt overvektig
dame med en like overvektig koffert .
Han registrerer en gul
dame-truse og en flaske fransk aprikos-likør gjemt i noen svarte
strømper , før han snur hodet bort og går forbi .
Jeremy er vant
til det .
Han har ennå aldri blitt stanset i tollen noe sted .
Han vet det skyldes hans personlighet .
Han liker å kalle det
" utstråling " .
Nettopp noe som virker utover .
Et
kraftsentrum .
Og det gir ham daglig stor glede å konstatere at
han utstråler den autoritet som hans slanke men litt for spinkle kropp
aldri naturlig har gitt ham .
Som gutt var han mester i stav og
høyde , men hva hjalp det så lenge kameratene bare interesserte seg
for fotball .
Så måtte han kjempe seg til tyngde og autoritet på
andre måter .

Han vet han har det nå .
Han stanser et øyeblikk foran
speilet i ankomsthallen , retter på skjerfet , nærmest som et påskudd
for å kunne stå noen sekunder og betrakte sin redelighet , sin "
delikat innpakkede redelighet " som hans kone Glenda pleier å si .

Han venner seg aldri til denne skikkelsen , denne befestede
eleganse som også er en del av hans innerste personlighet .
Den
gjør ham til en ettertraktet diplomet .
De siste årene har han til
og med stilt sitt hjem til disposisjon i vanskelige saker .
Han
vet at Glenda er en perfekt vertinne , om enn noe trett .
Og det
gamle engelske huset , som han kan takke sine foreldre for , ligger
landlig tilbaketrukket ikke altfor langt fra London sentrum , med fire
gedigne gjesterom som har stått åpne for selskapets utrettelige
kranglefanter .
Spisestuens og salongenes dempede atmosfære , godt
hjulpet av mahogny og skinn og lysekroner fra Versailles , har vært
forståelsens og forsoningens sentrum disse siste fire årene han har
hatt en betrodd stilling i ledelsen .
Hans menneskelige
kvalifikasjoner har gitt ham den viktigste makt i et slikt selskap .
Den utskrevne , paragraf-frie makt som er kollegenes aktelse og
hengivenhet .

Han glemmer seg bort .
Han står et sekund for lenge ved
speilet og rødmer svakt når han oppdager sin egen dumhet , men går med
langsomme skritt bort fra sin egen forfengelighet og ser seg ikke
omkring på vei mot drosjene .

Espen Torsteinsson fryser .
Han har
ødelagt helsetrøyen sin for to dager siden , og er ennå ikke vant til
at den tykke ull-genseren ligger direkte mot huden hans .
Den klør
, særlig når han kaldsvetter .

Han står på hjørnet av Universitetsgaten og Karl Johansgate og
ser at det er stengt og tomt på Studenten iskrembar .
Det er
nesten tomt i Karl Johansgate også .
Først om en halv-time , når
det nærmer seg kinotid , vil menneskene komme , men han ser en mørk
pike med et
grønt skjerf som står utenfor Blom og venter på
noen .
Hun har stått der like lenge som ham selv , som venter på
at klokken kan bli syv , så han kan gå til Unni ... Unni Rosendal som
er noen år eldre enn ham , såpass mange at han den første tiden hadde
vondt for å kalle henne kjæreste .
Hun var så mye kvinne , men han
er stadig så mye gutt .

Rådhuset ligger rustrødt flombelyst og kimer med klokkene sine
.
Disse klokkene er nesten det eneste som kan glede ham i Oslo ,
for den sprø musikken åpner tankene for skipsklokken på Hurtigruten
når den varsler avgang fra Svolvær , som er stedet der Espen
Torsteinsson vokste opp .
En lyd av hav og vind og natteliv .

Men det er ikke plass for vakre minner ikveld .
Han har
alkohol i blodet og har mistet førerkortet .
Og fordi han er
sjåfør på et lager , vet han at han mister jobben også .
Det er
bare fire timer siden en vennlig , litt forsiktig mann i en altfor
stor poplinsfrakk kom bort til ham mens han sto i nærheten av Østbanen
og ventet på varebilen for å gjøre en ekstra-tur på ettermiddagen .
Mannen i frakken trakk en brandy-flaske opp av lommen og sa : "
Du er jo bleik og forkommen , gutt .
Se her , du trenger livets
vann . "

Og fordi Espen virkelig var forkommen , med begynnende feber i
alle lemmer .
tok han imot og drakk noen slurker flere enn
nødvendig .
Det var medisin for ham .
Han glemte at det var
alkohol .
Men hvorfor satte han på bil-lysene så tidlig?
Det
var ikke mørkt ennå .
Men en politibil så at venstre nærlys ikke
virket .
De stanset ham og kjente at han luktet .
Livets vann
.

Espen vet at han ikke må tenke på det .
En katastrofe ,
javel , men tanken på at alt hadde vært unngått om han hadde kjørt den
sedvanlige snarveien opp Grensen , gjør bare vondt verre .
Han
kjenner han har lyst til å gråte , å gå bort til den mørke kvinnen ,
legge hodet på skulderen hennes og be henne si : " Det gjør ikke noe
, gutten min . "

Han har vært så avhengig av førerkortet .
Det er hans
eneste utdannelse .
Politiet har beslaglagt hans eneste
utdannelse .

Han vet om mennesker i byen som han kan gå til mens han venter
på Unni .
Men han orker bare den mørke piken eller Unni nå .
Han tør ikke snakke til den fremmede .
Derfor rusler han forbi
henne opp mot Akersgaten hvor han hver kveld sparer to kroner på å
lese avisen foran avis-bygningens eget utstillingsvindu .
Det er
kaldt , og Espen vet at ikke alkoholen alene suser i hodet hans .
Han tenker at hendelsen i ettermiddag er en bagatell , men han lyver
bare for seg selv og kan ikke konsentrere seg om avisens hoved-nyhet
på første side , som er
" skjebne-helg for Ski-Norge " , at Østerrike forbereder nye
jubel-orgier , og at Toralv Maurstad et annet sted i avisen kan møtes
uten sminke .

Han svaier av tretthet mens han arbeider seg gjennom avisen fra
venstre mot høyre .
Han står alene fordi det er lørdag .
Snart
skjer det noe i Oslo .
Når klokken blir syv , skal menneskene more
seg .
Den tanken gjør det ekstra lett for Espen å synes synd på
seg selv .
Ingen nyhet er viktigere enn tapet av førerkortet .
Ingen nyhet før ...  før ... På siste side .

For første gang ser han dette ansiktet som stirrer på ham .
Disse store , mørke øynene til en kvinne som er forsvunnet .
Det
kvekker i ham .
Han glemmer førerkortet og ser bildet av et
menneskeansikt ved siden av et større bilde .
Et hus , en høyblokk
fotografert en måneskinnsnatt med lys i alle vinduer og vinter utenfor
.
Hvor er kvinnen?
Fra denne blokken i drabantbyen forsvant
hun .
Bare hunden hun var ute for å lufte er kommet hjem ...

Espen leser nøye om denne kvinnen som har forsvunnet fra mann
og barn natt til tirsdag , etter at hun kom hjem fra sitt arbeid på en
bensinstasjon ... Det blir så kaldt inne i ham når han leser , slik
han stivnet til i kald angst når han som barn hørte om forbrytelser de
voksne
gjorde mot hverandre .
Han glemmer ikke den
triste kveldshimmelen da han satt ved radioen og hørte at Caryl
Chessman var gasset ihjel noen timer før ... Den uhyggelige natten da
han i detektimen hadde sett dette kvinneliket i skogen med de åpne ,
stirrende øynene , og han gråtende hadde løpt inn til mor og far og
vekket dem , og far hadde ristet kraftig i ham og sagt han fikk se å
bli voksen snart , han også , bli mann ... Han ble aldri mann så lenge
det skjedde noe skremmende og forferdelig rundt ham .
Han var gutt
.
Han er gutt mens han står og leser en etterlysning av en kvinne
som er forsvunnet fra sitt hjem for fire netter siden .
" ...
derfor ber man også om hjelp fra publikum og ber alle som kan ha sett
kvinnen om å melde fra til politiet .
Da hun forsvant , hadde hun
på seg rødbrun halvlang skinnjakke med hvit krave og kanter , sort
bukse og blå månestøvler .
Hun er slank ... "

Rådhusklokkene slår syv .
En strøm
av biler ruller innover motorveiene .
Oslo skal være munter og
glad noen timer .
Restaurant- og teater-dører skal åpnes og på
dansegulvene skal det være varmt og røkfullt selv om vinterkulden
omringer alle hus og det er frostring rundt månen .

Espen Torsteinsson går over plassen foran Vestbanen samtidig
som Jeremy A. Winther setter seg i en Volvodrosje utenfor hotellet bak
Slottet .
Espen Torsteinsson ser at kranene på Akers Mek. nesten
blir usynlige i mørket .
Fjorden er svart , og Nesoddbåten ligger
ennå trygt til kai .
Espen går mot huset der Unni bor .
Vika ,
et boligstrøk klemt inne av kontorer og høye forretningsbygg .
Han
følger Munkedamsveien og vet ikke at Jeremy A. Winther sitter i
baksetet på en drosje som samtidig
svinger inn i
Munkedamsveien lenger oppe .
Han nærmer seg broen som går over
jernbanelinjen , og hører ikke at drosjen tar ham igjen , kommer
nærmere ham , kjører opp rett bak ham for å stanse .
Han er i sine
egne tanker , men han ser en lommebok ligge inntil en brun-grå husvegg
, og han tar den opp nærmest i distraksjon og putter den i lommen uten
å tenke mer på den .
Han skal til Unni .
Han går over broen ,
og først nå hører han lyden av en bil som har stanset bak ham , en
bildør som går opp og raske menneskeskritt som kanskje vil ta ham
igjen .

Espen krysser gaten og drømmer om en kopp med kaffe og
kvinnehender som tar hodet hans og holder ham inntil et varmt bryst .
Han smiler svakt når han tenker på hvor mange ganger han har fridd
til henne .
Det blir liksom aldri skikk på noe samliv mellom dem ,
bare disse nattlige besøk hos hverandre .
Hun bor i den store
leiegården ved veikrysset , i fjerde etasje .
Han ser det lyser
dempet i hennes vindu .
Gatedøren er åpen selv om det bor en
geskjeftig enkefrue i leiegården som vil ha den stengt allerede
klokken syv .
Det var voldt ham adskillige problemer , for det
finnes ingen ringeklokker på utsiden av døren .
Hele huset blir en
uinntagelig borg for alle uten nøkkel , og flere ganger har Espen
stått på gaten og kastet småmynter og småsten mot et vindu i
fjerdeetasje , uten annet resultat enn at gjenstandene har sust inn i
et åpent vindu i tredje etasje og truffet en aggressiv dørselger i
øyet , eller at et barn i annen har blitt vekket .

Skrittene , han hører skrittene tett bak seg og forstår at
skrittene har krysset gaten .
Først nå tenker han at mannen ( det
må være en mann ) med skrittene kanskje skal inn i samme hus , ja ,
kanskje skrittene tilhører den aggresive dørselgeren !
Han snur
seg og får et glimt av noe mørkt og velkledd rett bak ham , før han
svinger inn mot gatedøren .
Det er plutselig vanskelig for ham å
gå naturlig .
Han føler seg iakttatt , nesten forfulgt , og
skrittene , de svinger inn mot huset bare to tre meter etter ham .
Han vil ikke gå først opp trappen , selv om mannen bare skal
i første eller annen .
Han lurer på om han skal stanse og vente
til den mørke , velkledde har kommet seg forbi , men føler at det vil
bli så kunstig .
Han tar fatt på trappen ganske langsomt , og
hører svakt skrittene en seks-syv trappetrinn nedenfor seg , kjenner
også duften nå , en duft av fin mann .
Hvordan iallverden kan den
duften være foran mannen?
Tankene suser i Espens hode og han vet
at det må være feber i ham , ikke bare alkohol , for han har aldri før
vært redd for lyden av skritt , men disse skrittene gjør ham nervøs .
Klakk , klakk .
Det er noe altfor presist ved dem , antagelig
fineste sko og såler .
Espen ante ikke at slikt fintfolk vanket i
Unnis leiegård .
Han hører at skrittene har sakket av , antagelig
for ikke å ta ham igjen .
Første etasje ... annen etasje ...
skrittene er der .
Herregud , har de tenkt å følge ham helt til
topps?
Det må ha skjedd mangfoldige ganger , at han har gått i
denne trappen samtidig med et annet menneske .
Hva gjør det så
ekstraordinært ikveld?
Espen kjenner han blir andpusten .
Tredje etasje ... han håper at skrittene vil stanse foran et av de to
dørskiltene , Martha og Reidar Dysthe eller Aud , Martin , Hansemann
og Pernille Fjell .
Alle disse navn som ikke sier ham noe .
Han er midt mellom tredje og fjerde nå og lytter som besatt til
skrittene , tør ikke snu seg , de må stanse , de må stanse ... men de
følger etter , klakk , klakk , ubarmhjertig rytmisk er de der , noen
meter etter ham , og Espen skjønner ikke riktig hva som er så
uutholdelig .
Han vet bare at det bor ingen i naboleiligheten til
Unni , men kanskje den er solgt , kanskje det er kjøperen som kommer
for å se på hulen nå ikveld .
Han rekker ikke tenke ut , for han
er oppe nå og ser at Unnis dør er lukket , at hun ikke står i gangen
og tar imot ham som hun pleier .
Han vil gå forbi , gå videre ,
men han kan ikke , for døren er der , lukket og avventende .
Han
stanser , ser et øyeblikk ned i gulvet , og ser for første gang skoene
han hele tiden har hørt .
De er svarte og blankpussede .
De
har tre trinn igjen , to
trinn ... ett trinn .
Den mørke
mannen kommer opp på siden av ham .
Og fordi Espen ser ned i
gulvet , ser han ikke at den fremmede har løftet armen som ham selv .
At to vidt forskjellige hender nærmer seg den samme ringeklokken .
En tynn behansket , og en kraftigere , rødfrossen hånd .
Først
når det er noen centimeter mellom de to pekefingrene , ser Espen opp
og oppdager kollisjonsfaren .
Han trekker armen lynsnart tilbake
og synes det er noe nølende ved den fremmedes hånd , som allikevel
nærmer seg ringeknappen ubønnhørlig og trykker på den , ikke for lenge
, ikke for kort , nei , akkurat passe , mens Espen møter blikket til
en blek mann i førtiårene , som ser halvt forbauset , halvt ironisk på
ham .

Og stillheten mellom dem kan ikke vare .
Noe må skje , og
Espen , som ikke vet hva han skal si , snubler i sine egne ord .

" Hun ... Kjenner du ... De ... he ... henne? "

Den fremmedes øyne er kjølige og livløse .
Espen ser den
pene , velformede munnen , det nokså brede hakepartiet , silkeskjerfet
.
Han hører den fremmede si :

" Pardon? "

En engelskmann !
Selvfølgelig en engelskmann !
tenker
Espen og finner det komisk .
Dessuten løper sekundene avsted , og
ingen Unni-dør åpner seg idag .
Den er stengt for begge to , men
det er nå Espen som har avtalen , da .
Det er hans avtale hun har
brutt .
Hva iallverden gjør en engelskmann hos Unni ... en
engelskmann?
Han er gudskjelov brukbar i engelsk .
Fra først
av lærte han det meste av Bob Dylans tekster .
Han pugget dem og
kan dem utenat for resten av sitt liv .
Senere studerte han med
flid , og tvang seg til å lese engelske bøker .
Han sier :

" She's not home . "

" You know her? "
Engelskmannen virker høflig
interessert .
De er omtrent like høye , men Espen føler at han
ruver mer , at han er tyngre , bredere , mer klumpete .

Espen nikket og nøler , for det føles så rart å si det .
Som en Dylan-tekst ...

" Lover , " mumler han .
" I am her lover . "
Men han ser at den fremmedes ansikt forandrer seg , at øynene flakker
et øyeblikk , som om noe åpner seg et ødslig sekund , for deretter å
lukke seg enda mere til igjen .
Den fremmede mønstrer ham , men
Espen er ikke vant til å bli mønstret , langt mindre av et menneske
med en sjelden duft rundt seg , og med en hud så velpleiet at den
nesten virker kvinnelig .
Hvem er dette mennesket som vil snakke
med Unni ?
Han kan ikke være noe selger ...  Og Espen blir
engstelig , står og skraper med foten mot gulvet , blir gal av det
skarpe lyset fra den ufølsomme lyspæren i taket og malingen som har
skallet av på Unnis dør .
Det er så kaldt , han har ikke frosset
så mye siden han overnattet i en rorbu i Kabelvåg under februarfisket
to år før , fordi han hadde brukket benet og ingen hørte at han ropte
.
Han vet ingenting om denne mannen rett ved ham , og det er
uutholdelig .
Han spør :

" Hvem er du? "

Igjen ser han noe ironisk i den fremmedes ansikt .
Som om
han synes Espens spørsmål er forferdelig dumme .
Som om han så
inderlig godt vet hva han burde sagt ...

" En venn av henne , " sier den fremmede .

" Jeg har aldri hørt om deg , " sier Espen uvennlig .

" Ilikemåte , " sier den fremmede med en munterhet som
skremmer Espen , fordi den virker påtatt .

" Jeg heter Espen , " sier Espen .

" Jeg heter Jeremy A. Winther , " sier Jeremy A. Winther .

Mye er motbydelig for Jeremy A. Winther
.
Det er motbydelig å sitte i røkekupé på toget .
Det er
motbydelig å bli tilsnakket av fremmede mennesker i Hyde Park .
Det er motbydelig å skjenke mennesker han ikke kan utstå
fulle hjemme i salongene i Surrey .
Det er motbydelig å krangle
høflig med Glenda .
Men mest motbydelig er det å stå utenfor sin
elskede kvinnes karrige leilighet i Oslo , og snakke med en forvorpen
, sjuskete guttevalp som kaller seg Unnis lover .
Hadde det ikke
vært for hans innarbeidede selvkontroll , ville han ledd høyt og sagt
det var en grov spøk .
Men han kan ikke le , for en velkjent
redsel blusser opp i ham : redselen når han sitter på kontoret i
London eller er hjemme hos Glenda og Vanessa og tenker på Unni , hva
hun gjør , hvem hun omgås .
Han har kjent Unni i to år , men han
vet ikke mer om hennes liv enn det hun har fortalt .
Hennes
ertende ubekymrethet når hun sier at hun er ham gresselig utro .
Hennes likeglade latter når hun forteller om sine frokoster sammen med
fyrige elskere .
For hun tar ham ikke alvorlig når han spør .
Og på den måten har hun fortalt ham at det ikke er noen andre enn ham
.
Ikke på den måten ... da er hun bare moderlig bekymret for ham .
Han vet det er mange mennesker rundt henne som han aldri har møtt
, som hun har omsorg for .
Hun tar ham aldri med til noen av dem .
De er bestandig alene med hverandre , fordi tiden de har sammen er
så kort .
Han har fortalt henne om sin sjalusi .
Hun kjenner
hans tanker .
En gang skremte han henne med å si at ingenting
betydde noe , annet enn hennes hengivenhet .
Og den måtte være hel
.
Nå står denne valpen der og gjør krav på en del av henne som er
hans ... en valp som vil velte ham overende med en stor , rød og ekkel
pekefinger som nærmet seg hennes ringeklokke samtidig med ham .
En
gutt fra Norge som snakker et latterlig uhemmet engelsk og ser ut som
en narkoman på en bar i King's Road .
Det er så mange følelser som
floker seg sammen , blir noe vondt , noe unevnelig stygt , fordi han
har tenkt det så mange ganger , uten noen gang å se noen valp i
nærheten av Unni ... Hennes skjulte raffinement og erfaring .
Har
hun virkelig ødslet seg på denne fremmede
som ikke under
noen omstendighet virker attraktiv?
Javel , han kommer uforberedt
, to dager tidligere enn avtalt .
Han kommer med seg selv som gave
til henne , gir henne to dager ekstra , fordi hun alltid har gitt
inntrykk av å ha tid for ham .
Fordi hun har blitt med ham steder
i Europa mens Glenda har vært glad for å være hjemme .
Hun har
alltid gitt inntrykk av å vente på ham , leve for ham .

Det er motbydelig å avsløre sitt navn for en gutt som klår med
Unnis ringeklokke .
Det er motbydelig å rekke hånden frem til en
høflig hilsen .
Det er motbydelig å oppdage at man plutselig er
blitt sykelig nysgjerrig på hvem dette mennesket kan være , som , hvis
han taler sant , virkelig har en del av hennes hengivenhet .
Denne
kvinnen han elsker mer enn noen .
Mer enn selv sin datter Vanessa
...

Han ser at gutten blir ulykkelig når han kaller seg en venn av
henne .
Han står og stamper i gulvet som en bukk .
Gud , en
bukk ! ?
En fyrig elsker?
Har den unge gutten virkelig noe å
gi til Unni , har han rørt ved ... Han blir kvalm og svimmel , men han
ser at gutten snur seg for å gå .
Tanken slår nesten Jeremy
overende , men gutten må ikke gå !
Ikke før han vet mer !
Om
ham .
Om hva som har hendt .
Det er uvissheten som er verst .
Og Jeremy kjenner ikke igjen sin egen stemme som sier :

" Jeg tror vi to har noe å snakke om . "

De går gjennom byens gater og er begge
uvel i hverandres selskap .
Espen kan ikke venne seg til
engelskmannens velkledde eleganse .
Jeremy kan ikke venne seg til
guttevalpens sjuskete og anonyme trekk .
Hva har Unni gjort mot
ham?
Ennå tør han ikke tro det verste , men han kan ikke glemme at
det var noe selvfølgelig
ved guttens opptreden før den
fatale bevegelsen mot ringeklokken .
Godt at gutten trakk armen
tilbake .
Jeremy hadde understreket sin autoritet , sin "
førsterett " i forhold til Unni , uten vulgære ord , uten på en
fjollete måte å benevne seg hennes " lover " .

Espen er ikke istand til å tenke klart .
Han hører
rådhusklokkene igjen langt borte , og vet ikke hvorfor han husker
kvinne-ansiktet i avisen , den forfrosne leiegården i måneskinnsnatten
.

" Hva vil du med meg? "
sier han i et plutselig hat
til den mannen som går ved siden av ham og har forlangt en samtale .
En venn av Unni?
Espen har kjent henne i halvannet år , siden
han var treogtyve .
Han har alltid følt seg mindreverdig mot
hennes alder og erfaring .
Først de siste ukene har han akseptert
at hun ikke vil gifte seg med det første .
Han forstår henne nå ,
etter ett mislykket ekteskap .
Men samtidig ... Hun er så hel ,
går i dybden , vil noe ordentlig med sitt liv .
Han kan ikke
forstå at det ikke sliter henne ned som det har slitt på ham , å være
besøkende hos hverandre .
Han vet hun har så mange mennesker rundt
seg .
Venner .
Akkurat som denne Jeremy ... skjønt , venn?
Han får seg ikke til å tro det .
Og feberen banker i ham .
Han
kjenner sin egen puls som en rytmisk smerte .

Jeremy stanser foran KNA-hotellet og foreslår at de skal gå inn
der .
Espen føler det som en demonstrasjon når Jeremy åpner døren
for ham og hjelper ham av med militærjakken han har utenpå ullgenseren
.
Jeremy går først inn i restauranten .
Han veksler noen ord
med hovmesteren , og får anvist et bord med stor selvfølgelighet .
Han er kledd i en stripete koksgrå dress .
Det er noe ungdommelig
ved den slanke skikkelsen som Espen ikke kan fordra .
De setter
seg ned .

" Jeg har ikke råd til noe , " sier Espen mørkt og ser at
Jeremy vifter avvergende med hånden og tvinger seg til å være vennlig
mot ham .
En høyst nedlatende vennlighet .

" Vil du ha middag? "

Espen rister på hodet .
" Nothing . "
Han hører
Jeremys stemme langt borte og mumler at han kanskje kan tenke seg en
kopp kaffe , for ikke å gjøre det altfor vanskelig .
Han er redd .
Han forstår ikke dette arrangementet .
Som om de ikke kunne
snakket da de gikk i taushet på gaten .
Espen lurer på om
engelskmannen planlegger noe , om han trenger tid for å veie sin ord .
Selv har han ingen ord , bare bruddstykker av gamle slagertekster
og Dylan&dash; sanger som i mange år har summet i hodet hans .
Endelig kommer den til nytte , den tiden han bare satt foran en liten
platespiller og lot dagene gå , mens hele Svolvær sto på hodet for å
skaffe fisk og penger .
Senere kom alvoret og arbeidet , men ennå
minnes han denne tiden med takknemlighet , og vet Jeremy A. Winther
ikke kan forstå ordvalget hans , som ikke er hans eget .

" Jeg er en meget nær venn av Unni Rosendal , " sier
Jeremy tørt , som om han har bestemt seg for å få det hele overstått
hurtigst mulig .
" Jeg visste ikke at du eksisterte . "

" Ilikemåte , " sier Espen ulykkelig .

" Kjenner du henne godt? "
spør Jeremy , og det er noe
hardt i stemmen hans , et varsel om at han ikke vil tåle det eneste
mulige svar .

Espen nikker , og den svake hodebevegelsen trenger seg inn i
Jeremys eget hode .
Han har lyst til å velte bordet overende , men
en kelner stiller seg opp ved siden av ham , og redder ham tilbake til
hans egen maske .
Han bestiller en kaffe til valpen og en drink og
en tartar til seg selv .

Det blir stille .
Også Jeremy får problemer med ordene .
Det er langt ut til språket nå som tankene omringer ham og vil
bryte ham ned .
De skal ikke bryte ham ned .
Han smiler og vet
at han mestrer sitt ansikt , ja , til og med sine øyne .
Han
forstår at valpen ikke tør se på ham .
Godt , så er han blant de
feige , men Jeremy slår seg ikke til ro med det .
Han må vite alt
om det som Unni har holdt
skjult for ham .
Og for å
holde på Espen , som han ser har lyst til å forsvinne ut i mørket ,
begynner han å snakke rolig og behersket , slik han snakker til norske
politikere når han på vegne av sitt selskap forhandler om nye
konsesjoner i Nordsjøen .

" Unni Rosendal er en merkelig kvinne , " sier han og
bruker hennes etternavn bevisst for å holde avstand .
" Hvis du
taler sant , har hun holdt oss skjult for hverandre .
Hvorfor?
Hun må ha hatt en grunn . "

I det samme det er sagt vet de begge sannheten : at de begge er
sterkt knyttet til henne , fra hver sin kant av verden .
Jeremy er
vant med å skjule sine følelser , men Espen klarer ikke lenger å sitte
ved bordet , han reiser seg for å springe ut , bort , til et sted hvor
ingenting vondt mer kan hende ham , men Jeremy er årvåken og kan lese
Espens tanker som en bok , for valpens ansikt er åpent som et sår .

" Sitt ned ! "
hvisler Jeremy .
Og stemmen er hard
nok til å bore seg inn i Espens kaos og ta kontrollen over ham .
Han nærmest detter tilbake på stolen igjen og er meget forfjamset .
Han tenner en sigarett og føler seg flau uten å vite hvorfor .

Valpens sigarettrøking sjenerer Jeremy ,
for han er plaget av allergi .
Det er alltid et tykt lag med krem
mellom hans hud og verden utenfor .
Han har motbydelighet for sine
egne utslett , og drømmer om å flytte til Canada , for han tror det er
renere luft der .
Han ser på Espen mens han hører et ektepar
krangle bittert men dempet ved nabobordet .
Han føler ingen
medlidenhet med Espen .
Han sier til seg selv at han ikke føler
noenting for valpen .
Ja , at valpen rett og slett ikke angår ham
, at de er like fremmede for hverandre som for en time siden .
Men allikevel må han vokte hver bevegelse gutten gjør , for han
vil vite hva gutten har som er så viktig for Unni .

Og Espen , som lar seg betrakte , konstaterer høyt :

" Jeg er sønderknust .
My heart is broken . "

En slager med samme navn surrer et øyeblikk i hjernen hans , og
Jeremy får noen svakt rødlige flekker i pannen .
Han klør overalt
, men han er oppdratt til ikke å vise slikt .
Han er oppdratt til
å konversere lett om verdensøkonomien med andre industriledere over et
glass sherry på første klasse i en British Airway-maskin .
Han har
aldri snakket med et menneske som Espen Torsteinsson før , og det er
utrolig at Unni , som så mange ganger har hjulpet ham til å finne en
dyr og velduftende herredeodorant i assorterte parfymerier , også har
strøket en svetteluktende guttevalp over hodet .

Morskjærlighet , tenker Jeremy bittert , men legger en hvit
hånd på den enda hvitere restaurant-duken med en bevegelse så forfinet
at man ikke kan mistenke ham for å tenke på annet enn om 1976 vil bli
en god vin-årgang for Bordeaux .
Vin-industriens økonomi
interesserer ham .
Forbindelsen mellom kvalitet og pris .
Et
avhengighetsforhold hvor begge hjelper hverandre .
Som i
malerkunsten .
Økonomi kan aldri bli spekulasjon i Jeremys øyne .
Det er kunst .
Kvalitet kan gi et maleri en god pris .
Men
penger kan også gi et bilde kvalitet !
Han ser hvordan økonomien
spiller med menneskene .
Den geniale matematikk .
For Jeremy
er økonomi og livskraft det samme .
Derfor føler han seg ikke
vulgær når han sier :

" Du kan få pengene i tyske mark hvis du trekker deg ut av
det her og nå .
Kursen på tyske mark er stabil , og ... "

Han vet det er en motsigelse .
Det vil koste ham mye å
slippe valpen av syne nå , uten å vite hvem han er .
Samtidig er
det den makeligste utvei .
Alene med Unni kan han allikevel
kanskje få vite alt .
Men han ser at valpen sitter og ser ned i
bordet , og det aner ham at han gir blaffen i pengene , fordi han ikke
vet hva penger er .

" Hør , " sier Jeremy uten å legge skjul på at han er
irritert .
" Jeg er en meget opptatt mann .
Mitt arbeid
bringer meg over hele Europa .
Jeg har møtt mange kvinner , men
ingen betyr så mye for meg som Unni Rosendal .
Du er ung .
Du
har fremtiden foran deg . "
( puh !  )
" Glem henne ...
Finn deg en kvinne på din egen alder .
Jeg er villig til å gi deg
totusen mark ... "

" Du må være gal , " hvisker Espen og ser opp .
Det er
hans tur til å betrakte .
Og han gjentar , overrasket over det han
ser : " Du må virkelig være gal .
Spik spenna gæærn , ja ! "
Det siste sier han på norsk .

Jeremy forstår at han kan virke kynisk .
Litt vennligere
sier han : " Det er ikke plass til oss begge . "

" Hvorfor ikke ?
Det har vært det til nå .
Du har
ikke merket noe .
Ikke jeg heller . "

" Unni bedrar meg ! "
Jeremys indignasjon er så stor
at han kan eksplodere , men Espen blir også sint .
Han tviholder
på bordkanten så knokene hvitner .

" Hvis hun bedrar noen , er det oss begge ! "
sier han
.

Slik taler et ukultivert menneske , tenker Jeremy , men er
forbauset over at valpen klarer å føre en samtale med ham .
En
valp som er troendes til hva som helst .
Vold , banneord , fyll og
hor ...

" Det må være Unnis sak å avgjøre om det er plass til oss
begge , " sier Espen , men mener det ikke .
Han kan ikke fatte
Unnis bedrag .
Allikevel har han sagt noe vesentlig , noe
avgjørende , for Jeremy ser forundret på ham .
Til sin forbauselse
finner han noe fornuftig i det Espen sier .


" Så du vil ikke trekke deg , "
sier Jeremy og stikker en kniv gjennom eggeplommen på sin tartar .

Espen stirrer dystert på Jeremys slips .

" Nei , " sier han .
" Du kan ikke forhandle om
slike ting . "

Jeremy ser lenge i taushet på Espen .
Han er vant med å
sette seg inn i motpartens situasjon .
Nå vet han at han må
igjennom det verste .
Han må vite alt om valpen , for han kan ennå
ikke avgjøre hvem av dem som er den sterkeste .
Unni har handlet
uforståelig , og før han får vite hva ved valpen som fascinerer Unni ,
tør han ikke arrangere en konfrontasjon der Unni blir tvunget til å
velge mellom dem .
Tanken på at han faktisk kan tape henne er ny
og fremmed for ham .
Bare hans realisme får ham til å tenke slik .
Han er ikke vant til å tape .
Han har vunnet alle de kriger
han har kjempet som voksen .
Skal han vinne denne krigen må han
spille sine kort med omhu , og for all del ikke forhaste seg .
Han
må gi det tid .
Han må tenke .
Og fremfor alt : Han må spille
.

" Jeg respekterer deg , " sier han endelig .
" Du
tilhører en annen generasjon enn meg , en annen kultur ... Bare med
klærne dine viser du det ... Men jeg respekterer selvfølgelig deg og
ditt følelsesliv , og ber deg unnskylde hvis jeg har såret deg .
Isåfall er det fordi du ikke har forstått meg .
Jeg foreslår at vi
møter Unni Rosendal hver for oss , uten å avsløre hva som har hendt .
Jeg besøker henne ikveld .
Du imorgen .
Så kan vi møtes
her igjen iovermorgen etter å ha tenkt oss om .
Vi må ikke presse
Unni til noen avgjørelse for tidlig .
Den beste veien ut av dette
er sunn fornuft .
Ikke store scener og beskyldninger .
Kanskje
vil du godta mitt tilbud om penger når du har tenkt deg om .

Espen kjenner hvordan hjertet hamrer i kroppen hans , og
rådhusklokkene er der igjen , som Hurtigruten nordover fra Svolvær om
kvelden .
Han føler at han synker , slik han selv har sett en
skøyte synke en gang , i storm , ved grunnene ute i vest .
Og han
kunne ingenting gjøre .
Han var alene da .
Han er alene nå .
Ikke engang Unni ...  Han får lyst til å slå hardt og hemningsløst
.
Hvilken befrielse !
Å legge all sin fortvilelse i hendene .
Å slå sorgen
ut av seg selv og samtidig gjøre seg så
hard at den aldri mer kan trenge inn igjen .
Å bli følelsesløs !

Han hoster isteden , mens han tenker febrilsk gjennom det
engelskmannen har sagt .
Om de er vidt forskjellige , deler de
ihvertfall noe : redselen for å miste Unni .

Jeg går med på å møte henne i morgen .
Jeg kan ikke love
noe , men jeg skal ihvertfall forsøke å late som om ingenting er hendt
.
Du kan ryke og reise med pengene dine ... "

" Hysj . "
Jeremy legger en finger for munnen .
" Det kan du si iovermorgen .
Vent og se . "

Espen blir nysgjerrig .
" Hva jobber du egentlig med?
"

" Olje , " sier Jeremy høflig , og Espen begynner å le ,
for han arbeider selv med en bred tverrpolitisk aksjon mot den
bebudete prøveboring nord for 62. breddegrad .

" Så er vi kanskje motstandere på den måten også , " sier
han , men finner det foreløpig bare komisk .
Et ironisk
sammentreff .
Jeremy forteller om sitt arbeid tilstrekkelig
nedlatende og uinteressant til at Espen blir alvorlig igjen .
Når
han skal fortelle om aksjonen han er med å organisere mot
prøveboringen , stotrer han bare .
Isteden sier han at han
egentlig er sjåfør uten førerkort .
Jeremy ler ikke , men sier "
interessant " på en måte som avslører hans totale likegyldighet med
hva Espen foretar seg .

" Unni har vært flink til å holde oss skjult for hverandre ,
" sier Espen , og tenker på at han aldri har kommet uanmeldt til
henne , fordi hun har bedt ham om det .
Denne helgen skal det hele
snus på hodet .
Det vil gjøre henne engstelig , men det er kanskje
best slik?
Han spør Jeremy om det , og Jeremy nikker .
Han
insisterer på å besøke henne samme kveld .

" Jeg liker ikke å lyve , " sier Espen og føler at han er
for svak , at han blir styrt av en mann som har en plan mens han selv
er planløs .
Det enkleste ville være å fortelle alt til Unni , men
redselen for å tape henne er for stor , også i ham .

" Hun må ha litt av et organisasjonstalent ... "

" Det har hun , " sier Jeremy , som om han er den av de to
som egentlig kjenner henne .
Han virker plutselig fraværende .
Samtalen er over .
Han reiser seg og blar opp en hundrelapp .

" Betal middagen med den .
Adjø og på gjensyn . "

Espen ser forundret etter ham og oppfatter halvt at
engelskmannen prøvet å fornærme ham .
Han har etterlatt en duft av
parfymert makt .
Fortvilet tenker han :

Han skal til henne , til henne .

Jeremy har latt halve tartarsmørbrødet ligge igjen på
tallerkenen .
Nå kjenner Espen hvor sulten han er .
Raskt tar
han smørbrødet i hendene og spiser det i to store jafs .
Så reiser
også han seg og går ut i mørket .

Strømmen går da trikken er midt mellom
Lillevann og Skogen .
Unni Rosendal kvekker , for hun er mørkeredd
, men lysene fra byen beroliger henne .
Hun hører konduktøren
banne et sted langt bak i vognen .
Hun er eneste passasjer , for
det er OL i Innsbruck , og selv friske turgåere foretrekker fjernsynet
når det er hopprenn i liten bakke .
Bare sjelden møtte hun
mennesker i skogen i dag .
Hun gikk i sine egne tanker og glemte
seg bort .
Da mørket kom ble hun redd , og løp det siste stykket
til stasjonen .

Hun kjenner hvordan angsten kommer tilbake da konduktøren
presser opp en av dørene og hopper ned på bakken .
Hun ser ham
løpe forover til konduktøren og føreren i første vogn og hører dem
snakke dempet sammen mens hun sitter og ser ut av vinduet .
Sørkedalen under henne .
Lysene fra villastrøkene .
Eiksmarka
, Nadderud .
De store , fine husene med atmosfæren som hun tre år
av sitt liv var en del av , da hun var konen til en
mann som
ikke trengte henne .
Før ekteskapet , og etter , har hun bodd i
trange leiligheter uten flislagte bad og egen spisestue .
Sentralbordet der hun jobber er også trangt .
Derfor lengter hun
alltid ut av byen , til skogen , fjellet og havet .
Å kunne bevege
seg fritt uten tanke på tid og penger .
Luft og stillhet .
Hun
ser ned på lysene fra Fornebu .
Vinteren er annerledes her oppe på
åsene .
Klarere .
Romsligere .
Vinteren gjør byen trang
men skogen vid .
Tankene blir kjøligere .
Da solnedgangen
flammet på det sterkeste i vest , satt hun med ryggen til og så mot
øst , hvor natten allerede var kommet .
Hun hørte et fly komme
over henne , på vei mot natten .
Det slo henne at hun lengtet dit
.

Men mørkeredselen gjør det vanskelig for henne .
Hun ser på
klokken .
Snart er den syv .
Hun tenker på Espen som snart vil
stå utenfor døren til leiligheten hennes og ringe på .
Hun blir
utålmodig , reiser seg og går bort til en av dørene som hun presser
opp .
Så hopper hun ned på bakken .
Hun kjenner kulden slå mot
ansiktet .
Det er stjerneklart , og hun sniker seg bak trikken og
forsvinner inn i skogen hun er redd for , for hun vet om en vei som
går parallelt med skinnegangen .
Hun må finne et hus og få ringt
etter en drosje .

Lysene fra byen får henne stadig til å stanse opp .
De blir
juveler i den klare vinternatten .
Hun kommer ut på veien hvor de
største og fineste husene er .
Så langt oppe bodde hun aldri , men
hennes første og eneste ektemann ville dit , og hun vet at han har
klart det nå , med ny ung kone , BMW i garasjen og Retriever i
hundehuset .
Hun åpner den nærmeste porten .
Den beskytter en
ny og flatklemt murbygning som har utsikt mot byen .
Støvlene
klaprer mot islagte heller .
Hun går opp en liten trapp til en
gedigen mahognydør .
Hun ringer på og føler seg usikker , men
ingenting hender .
Det store huset er tomt , og Unni trekker
pusten dypt før hun løper ut på veien igjen .
Nedover Jerpefaret ,
forbi noen mørke og dystre hus som hun ikke tør nærme seg .
Først
et stykke
nede i Lillevannsveien finner hun et lite hus som
ser vennlig og generøst ut , med laftede tømmervegger og små vinduer .
Hun går inn planke-porten og ringer på en ganske alminnelig dør .

Å be om hjelp ... en telefon ... Unni skutter seg , og en eldre
herre med pipe i munnen og oppbrettet hvitskjorte åpner døren på gløtt
.
En duft av kjøttpudding og kål trenger seg ut av dørsprekken ,
og mannen ser dystert på henne .

" Unnskyld , " sier Unni , og føler seg som en stor synder
.
Mannen har en åpen skjorteknapp der han er tykkest .
"
Telefonen ... "

" Telefonen? "
grynter mannen uvennlig .

" Kunne jeg få låne telefonen Deres? "
sier Unni og
blir plutselig sint , for hun må ikke kommer forsent .
Men klokken
er allerede over syv , og Unni peker rett på maven til mannen , for
hun regner med at det står en telefon i gangen like bak ham .

Motvillig åpner mannen døren såpass at Unni forstår hun kan gå
inn .
Hun kommer nær armen hans idet hun smyger forbi ham .
Armen er fet og slapp , og gangen ligger i mørke .
Hun ser at
døren til stuen står åpen , og kaster et fort blikk inn .
En eldre
dame ligger på en sofa med et pledd over seg .
Hun snorker høyt og
regelmessig .
Det intime i situasjonen gjør Unni sjenert .
Hun
får øye på telefonen og går straks bort til den .
Nervøst slår hun
348 .

Det svarer ikke på sentralen .

Mannen med pipen står og ser på henne .
Han ruver som en
mørk skygge .

" Trikkestans , " sier Unni forklarende .
Mannen
grynter .

" Så dumt , " fortsetter Unni .
" Kanskje jeg vekker
damen i stuen . "

Det kommer et nytt grynt fra mannen , men denne gangen er det
latter .
En stygg og dyp latter som slår over i motbydelig hoste .
En ond lyd .
Unni krymper seg , og i det samme svarer det på
sentralen .
Hun bestiller bil og
fomler samtidig etter
et kronestykke i vesken sin .

" Takk , " sier hun og går mot døren .

" De kan godt vente her , " sier mannen , som plutselig er
blitt humoristisk .
Han småler hele tiden .

" Jeg trenger frisk luft , " sier Unni forklarende og
smetter ut døren .
Hun føler seg kraftløs mens hun går ut i veien
for å vente .
Furet , værbitt , over vannet , med de tusen hjem .
Hun skjønner ikke hvorfor iallverden hun står og nynner
nasjonalsanger .
Huset ligger lunt og tilbaketrukket for verden .
Det beveger seg plutselig i de hvite stuegardinene .
Mannen
ser etter henne !
Et snev av panikk får henne til å gå et stykke
nedover veien .
Hun vil ikke snu seg , men hun gjør det allikevel
.
Hun ser to skygger i vinduet .
Den gamle damen har reist seg
opp fra sofaen .
Unni føler seg kraftløs og skjønner ikke hvorfor
hun er så redd .

Drosjen kommer straks etter .
Hun åpner en hvit bildør og
setter seg inn mens en hund bjeffer i skogen .

Espen Torsteinsson går bortover
Parkveien mot Pilestredet og Frydenlunds bryggeri .
Feberen har
tatt fra ham bena .
Han kan ikke kjenne at føttene går på asfalten
.
Men han ser dem langt under seg og er svimmel .
Han ser det
lyser i de store representasjonspalassene .
Diplomater ,
politikere og industriledere skal ha selskap .
Svarte , blanke
biler ruller langsomt bortover veien med festpyntede mennesker inni .
Norge , landet som venter på milliardene .

Han går ustøtt og sjangler ut i gaten .
En av de store ,
svarte bilene er nær ved å kjøre ham ned .
Da han kommer til
krysset ved Wergelandsveien , går han mot rødt lys , og hører det
hvine i bremser langt borte .
Han kaster
et fort blikk
på Parkkafeen , men går forbi og vet så inderlig godt at han ikke skal
få gråte ut hos henne ikveld .

Hjemme venter det ham ... Hjemme?
Et lite rom og en dør med
sprekk i .
Han leier et rom i en mellomstor leilighet i
Pilestredet , hvor det dufter øl fra bryggeriet , og hvor trikken
vekker ham klokken fem hver morgen .
Leiligheten tilhører
ekteparet Sonja og Rune Thue som ikke har råd til å bo der alene , for
de er unge og har en datter på fire år som heter Mathilde .
De har
to hybelboere foruten Espen .
Jan Henrik Vilberg fra Alta , som er
37 år og som arbeider i en sportsforretning , og Rita Engelsen , som
er 24 år og arbeider i en av statens kantiner .
Hun har rommet ved
siden av Espens .
De deler kjøkken , bad og en altfor liten stue
hvor fjernsynet bestandig står på , og hvor Jan Henrik av og til
ligger når han ikke orker mer av Billie Holiday-musikken som Rita
Engelsen spiller ustanselig .

Det er ikke noe kollektiv , bare et tilfeldig samfunn uten
lover og plikter .
Rune Thue kjører trikk for Oslo Sporveier og er
mye borte om kveldene .
Sonja er hjemmeværende .
Espen synes "
hjemmeværende " er slikt et morsomt ord .
Det er to år siden han
brøt opp fra Svolvær .
Noen hadde gitt ham drømmen om landet som
fløt av melk og honning .
Egentlig skulle han vært fisker , men
han datt i sjøen på sin første tur som sekstenåring , og frykten tok
plass i ham , selv om han ikke ville innrømme det .
Han var
skamfull da han dro til Oslo , for de som hadde fortalt ham om melken
og honningen var borte , og ingen av de andre forsto hva han skulle så
langt avsted .
Han forsto det ikke selv .
Men han kunne ikke
lenger bo hos sin mor og far , for han ble hjemløs den dagen han sa at
han ikke trodde på den samme gud som dem .
Han drømte om sitt eget
hjem , men visste straks han så den mørke gangen i ekteparet Thues
leilighet at det aldri skulle bli noe hjem , men allikevel et sted det
kunne være godt å bo .
Drømmen om melk og honning forsvant
allerede første kvelden .
De ønsket ham velkommen
med øl
og pizza , og lille Mathilde klatret opp på fanget hans og lo av ham .
De første dagene holdt han seg på rommet sitt med døren lukket .
Nå står den nesten alltid åpen , og Rita er ustanselig inne hos
ham for å låne sigaretter som han aldri får tilbake .

Han er glad i dem .
De ler av ham , for de vet at han
tenker på Svolvær nå , på landet han forlot .
Men han vet selv at
det ikke er noen drøm .
For han vil tilbake dit den dagen han har
gjort en brukbar jobb , og kan være til nytte .
Bare Unni kan
velte planene hans , for hun vet hvem han er .

Vet Sonja hvem han er?
Hun snakker minst av alle som bor i
leiligheten .
Hun kommer aldri inn på rommet hans .
Han ser
henne oftest sitte på kjøkkenet og leke med sin datter .
Hun er
fra Hamar og snakker mykere enn noen .
Hun er liten og
gjennomsiktig og ser på ham med store , aldri-muntre øyne .

Og Jan Henrik som er så plaget av sin alder .
Espen ser at
han drømmer ennå .
Til det siste har han ihvertfall trodd på
melken og honningen , men han sier at han føler seg så gammel , og han
fryser hele tiden .
Derfor kommer han til Espen om natten , for
Espen har den beste ovnen i leiligheten og Espen er villig til å sette
sprøyter på ham når han ber om det , for om Jan Henrik vil spise
flytende gift og pulver og tabletter , kan ikke Espen nekte ham det ,
men være sammen med ham og gi ham krefter til å fryse litt mindre .
Noen ganger føler han at de sliter hverandre ned .

Espen setter nøkkelen i døren og forstår med det samme at bare
Sonja og Mathilde er hjemme .
De sitter på kjøkkenet og er midt i
kvelds-stellet .
En lukt av melk og kvinne og frotté som gjør
Espen til en flau og keitete gutt .
Han setter seg taust ned på en
stol og ser på de to .

Sonja smiler til ham , ser bekymret på ham .

" Neimen , øynene dine ... de er så blanke . "

" Antagelig litt feber . "
Espen kjenner hvordan Sonja
klarer å gjøre ham roligere .
" Det går over . "

" Se her .
Ta litt melk . "

Hun heller i et stort krus som hun gir ham .
Han orker ikke
tanken på melk , men han kan ikke skuffe henne heller .
Han
drikker .

Hun kommer ikke til å spørre ham om hva som har hendt .
Han
vet det .
Om han så hadde vært på månen , ville ingen i
leiligheten spørre .
Akkurat ikveld er det litt vemodig .
Han
lengter etter en omsorg som spør og graver .
En engstelig omsorg
hvor han , Espen Torsteinsson , er eneste midtpunkt .
Melken gjør
ham godt .
Hun ser på ham .
Mathilde har sovnet i fanget
hennes .

" Rune har kveldsvakt? "

Hun nikker .
" Stakkars , han var så trett da han dro .
"

" Vi bråker for mye .
Han får ikke sove . "

" Ikke tenk på det . "
Sonja smiler .
" Han
klarer seg . "

Espen nikker .
Selvfølgelig .
Alle klarer seg , hvis
det er det som er meningen .
Men ikveld har han bare lyst til å
synke , for å kjenne om det egentlig er noen bunn noe sted , hvor han
kan ligge for en tid og se alt nedenfra .
Det er noe som plager
ham : Han er ikke fortvilet .
Ikke egentlig .
Det er ikke
virkelig sjalusi som river og sliter i ham .
Ingen fryktelige
tanker om Unni og engelskmannen .
Nei , det er dødt .
Vondt og
dødt .
Han har ingen kjærlighetssorg .
Han er bare så inderlig
skuffet .

Han reiser seg og sier godnatt , legger en hånd på Mathildes
kne idet han går forbi , snubler i terskelen fordi han fortsatt ikke
kan kjenne sine egne ben .
Inne på rommet sitt blir han liggende
med hodet høyt fordi han har krøllet puten .
Han kan holde øye med
entrédøren når han ligger slik .
De som vil kan gå rett inn til
ham .
Snart vil Jan Henrik komme .
Og Rita .

Han får ikke sove .

Unni ser at han sitter foran
døren hennes allerede når hun er i annen etasje , og hun har lyst til
å rope " Espen " til ham , men hun tar seg i det fordi enkefruen har
så gode ører , og da hun kommer til tredje etasje , ser hun at det
ikke er Espen allikevel men Jeremy !
Herregud , Jeremy !
Idag?
!
Det ramler noe ned i hodet hennes og hun tenker febrilsk på
hvilken feil hun har gjort , hvilken avtale hun har glemt ... Men han
reiser seg opp og hun har ikke tid til å tenke da han legger armen
rundt henne og trykker henne inntil seg .
Han lukter så godt , og
hun har savnet ham , men hun er så redd for Espen ,
( Har han vært på døren?
Har han truffet Jeremy? )
Og hun som har strevet så lenge med å holde dem skjult for hverandre
.
Hun vet at de begge vil eie henne , og selv har hun valgt
den vanskeligste veien .
Forstillelsen , alle løgnene .
For hun kan ikke miste dem .
Hun har plass til dem begge
, men de har bare plass til henne .
Nå klapper hun ham på
kinnet , tøyser med ham og er andpusten , ikke så mye av anstrengelse
som av redsel .
Hun spør ham hvorfor han kom idag .
Han svarer han fikk disse dagene ekstra .
Ville så gjerne
overraske henne .
Hun sier søte Jeremy mens hun låser opp
døren og trekker ham inn etter seg .
Forteller ham at hun er
glad for å se ham , men han kunne sendt et kort , for hun er jo så mye
borte .
Hun tenker og tenker og vet ikke hvordan hun skal
spørre om Espen har vært der .
Hun spør : " Har du ventet
lenge? "
Han rister på hodet og sier at han kom halvåtte , at
han har vært ganske alene i trappen og ventet på henne .
Hun
blir så lettet , tar seg til pannen og spør om han vil ha te .
Nei , forresten .
De må jo ut , i tilfelle Espen kommer !
Det går litt i surr for henne .
Det er jo Espens dag
.
Hun burde kanskje be Jeremy om å gå .
Nei , han
kommer jo helt fra London .
Alt stokker seg oppe i hodet
hennes , hun kjemper med gråten når hendene hans tar
hodet
hennes , masserer det mens munnen hans kiler henne i nakken og stemmen
hans mumler at han elsker henne .
Hun elsker ham og sukker :

" Så godt at du kom . "

" Jeg håper det , " sier han .
De tøver litt med
hverandre før hun trekker ham ut i byen .

Hun roer seg ned i armene hans .
Han er morsom og fryktelig snobbete , sier hun burde bo i et mer
representativt strøk av byen .
Han kan hjelpe henne med penger .
En annen dag ville hun sikkert blitt rasende , men hun er rørt
fordi han kom så uventet , fordi han satt i trappen og ventet på henne
.
Absurde , svartkledde Jeremy , med blankpussede sko og hatt i en
trapp hun har glemt å vaske to uker på rad .
Hun er glad for alt
han ikke har gitt henne .
Selv alle reisene med ham har hun betalt
, til hans høylytte protester .
Han skal vite hun er glad i ham
for hans egen skyld .
Inne i ham er det også en hjelpeløs gutt som
hun gjerne vil oppdra og lære folkeskikk , lære å se hva mennesker er
.
Han er fanget av ting .

Hun sier det til ham .
Han svarer på litt for nobelt
engelsk at hun er en enkel landsens kvinne av arbeiderslekt som ikke
vet sitt eget beste .
Hun minner ham om sitt ekteskap , sin tid
som representativ vertinne i treetasjes villa på Grefsen .

De er ikke alene i byen .
De tøver seg gjennom gatene i
selskap med andre som også er på vei til et sted å fordrive tiden .
Hun ser etter Espen , er alltid litt redd når hun går med Jeremy i
Oslo sentrum .
Hun har ofte tenkt seg et møte mellom dem på åpen
gate .
Den første tiden trodde hun det var mulig , å fortelle dem
om hverandre
.
Nå vet hun bedre .
Et møte mellom dem
ville være selve katastrofen .

Et eller annet sted i seg venter hun vettskremt på katastrofen
.

Han har stil .
Han vet hvordan
skredderen bør klippe stoffet for at det skal sitte riktig på kroppen
hans .
Det fysiske må aldri bli noen belastning ... Derfor går han
rett på sak når han er alene med henne .
Han vet hva hun kan gi
ham .
Før spurte han om det , nå krever han det , som noe
selvfølgelig .
Han skal vise henne hva han kan , som ingen
guttevalp noengang vil kunne .
Hans erfaring ... Men han blir redd
når hun smiler og spør ham , ikke bare muntert : " Hva er det
egentlig du vil , Jeremy? "

" Jeg vil ha deg , " svarer han , men hører selv hvor hult
det låter .
Herregud , han er nervøs , som om det plutselig er
første gang igjen .
Og det er noe brukt ved henne , hun har latt
en guttevalp ... Men han må ikke vise seg usikker nå , som han skal
bevise ... bevise ...

Han løfter henne opp fra stolen og bærer henne inn i sengen ,
legger henne på maven og masserer henne , slik han engang lærte det av
en fysioterapeut .
Og han lengter etter henne .
Mer enn
noengang før .
Men hvorfor smiler hun av ham , hele tiden?
Hun
vil ikke masseres .
Hun snur seg på ryggen og ser på ham ,
alvorlig nå , og gjentar : " Hva er det egentlig du vil , Jeremy?
"

Hva vil hun han skal svare?
Har han ikke allerede
svart?
Hun hisser ham opp .
Han sparker av seg
skoene og legger seg over henne , men han føler seg så ubegripelig
klosset , og den riktige følelsen kommer ikke .
Han ser noe
nesten sørgmodig i ansiktet hennes .
Det gjør ham febrilsk
.
Hun må ikke tro han er usikker .
Han knepper opp
knapper .
En , to , tre ... Herregud , hva er det hun
har på seg?
Knapper hele veien , han fingrer og kløner
, og klarer ikke lenger skjule hvor nervøs han er .
" Hva er
det? " sier hun nå .
For et spørsmål !
Dessuten har hun reist seg opp i sengen .
Vil ikke vite av å
bli kledd av .
Ikke slik .
Isteden tar hun klærne av
ham , og hele tiden er hun så alvorlig .
Han vil slokke lyset
på nattbordet , han bøyer seg over henne og strekker hånden ut etter
knappen , men når den ikke .
Hun lar ham ikke nå den .
Men han vil ikke vise seg naken for henne ennå , ikke før han er
blitt mann , han mener ... hun må forstå ...  Da blir hun bare enda
alvorligere , tar hendene til seg og ser på ham .
Han vet hva
som vil komme .
De har snakket om det så mange ganger før
.
Akkurat .
" Hva er det du vil bevise , Jeremy? "
sier hun .
Ikke kaldt , ikke ironisk , bare meget
alvorlig .
Han kan ikke svare henne .
Hun ødelegger
hele planen hans , og han trenger henne jo så mye ... Hvorfor ligger
hun ikke stille og lar det skje , lar ham komme over henne når han
føler tiden er inne .
Det er jo ham det kommer an på , til
syvende og sist ...  Hun sukker litt , og fortsetter å kle av ham ,
men spenningen er borte .
Han vil ikke bli sett , selv om hun
har sett ham mange ganger før .
Men hun er sterk nå , snart
sitter han på sengekanten og fryser , med bena tett klemt sammen
.
Da ler hun og trekker ham til seg .
" Du er håpløs
, " sier hun .
Javel , så innrømmer han det , for at
stemningen skal bli god igjen .
Håpløs .
Men
likefullt en ettertraktet håpløshet , ikke sant?
Han er
lynsnar med hånden og får slukket lyset .
Se , nå blir alt
meget bedre .
Nå har han henne under seg i mørket , vet at
hun vil åpne seg , bare han gjør hva han har lært , men det går
langsomt , og nå snakker hun visst til ham igjen .
Han tenker
på guttevalpen og føler seg så naken .

Espen åpner vinduet .
Klokken er tre om natten , og han kjenner ikke kulden som slår mot
ansiktet hans , for det er altfor varmt inne i ham , og han synes han
har manglet luft hele kvelden .
I stolen ved sengen sitter Jan
Henrik Vilberg .
Huden hans er hvit , selv i mørket .
Han ler
, liksom for seg selv , og har det godt .
Morfinen virker slik den
har virket i fem år , men dosene er gradvis blitt større , og maven
... Jan Henrik sitter og ler og snakker om maven sin som er så dårlig
.
Det vil ikke noe ut av den lenger .
Han sier han er stor og
tung , enda han er uhyggelig hvit og mager .
Det er lite næring i
morfin , og det hender han ikke møter opp i forretningen .
Selv
ikke gamle dager hjelper ham lenger .
Drømmen om tiden i skibakken
.
Tre ganger hoppet han i samme renn som Bjørn Wirkola , tre
ganger 15 1/2 og han fikk både blomstervase og beger i sølvplett .
Premiene ligger i en skuff på rommet hans .
Han er en svermer ,
tenker Espen , men er glad for å ha fått ham med på aksjonen .
De
har noe felles : mistilliten til politikerne .
Espen er glad hver
gang Jan Henrik blir med ham ned på aksjonskontoret .
Da kan han
sitte i en stol og være meget vittig .
Selv om han ikke vil
tilbake til Nord-Norge , vil han ikke se at landsdelen blir ødelagt .
&dash;&dash; Han sitter i stolen og ler , og Espen blir irritert ,
for han har nettopp sagt noe alvorlig , han har nettopp fortalt sin
venn at det gjorde slik inntrykk på ham å lese om kvinnen som var
forsvunnet .
Endelig en nyhet som angår ham , uten at han kan
forklare hvorfor .
Det er ikke noe å le av .
Dessuten har han
mistet førerkortet , enda han tryglet politiet om å få beholde det .
Ja , han kunne gjerne sitte dobbelt så lenge i fengsel og betale
en hel årslønn i bot , bare han fikk beholde førerkortet .
Nå er
det borte .
Espen ser ut av vinduet og sier at han ihvertfall
slipper å drepe en fotgjenger i fylla med det første .
Jan Henrik
Vilberg slutter å le .


