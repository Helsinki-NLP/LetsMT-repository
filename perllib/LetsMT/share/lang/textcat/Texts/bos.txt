                       [BIJELO ROBLJE U KUCAMA SEKSA]

         Prostituisanje je najrazvijeniji poslijeratni biznis u BiH.
          Kolika se lova vrti dovoljno ilustrira sljedeci podatak:
          vlasnik jednog nocnog bara priznaje da je za tri mjeseca
          zaradio trista hiljada maraka. U Federaciji ima preko 30
         barova u kojima djevojke plesu, izvode striptiz i p(r)odaju
         se musterijama, a u Republici Srpskoj ih je jos i vise. Ovo
          je prica o trgovini bijelim robljem i ljudima koji su na
               ovaj ili onaj nacin u dodiru sa prostitucijom:
          prostitutkama, djevojkama koje su batinama i oduzimanjem
         dokumenata prisiljene da to budu, "gazdama" i musterijama


        IZ ZVUCNIKA TRESTI MUZIKA onemogucavajuci bilo kakav
        razgovor. Ali, gosti i nisu dosli da razgovaraju. Svi sjede
        okrenuti u istom pravcu: gledaju djevojke koje na malom
        podiju, drzeci se za mesinganu sipku, izazovno plesu
        postepeno se skidajuci. Ne do kraja. Ostaju u tanga
        gacicama. Dovoljno da musterija ocijeni da li ce s nekom
        otici u sobu na spratu. Svjetla su prigusena. Nekoliko
        djevojaka sjedi sa gostima. Piju samo sokove koje gosti
        placaju deset maraka; u suprotnom, nece ni sjesti. Za sve
        druge zelje posjetilac se mora obratiti posredniku, a to je
        - konobar: kad mu kaze koju djevojku zeli, on ga izvede
        vani i sporednim stepenistem odvodi na sprat. Gore, iza
        zakljucanih vrata, stoji covjek zaduzen za obezbjedjenje.
        Sa desne strane je soba sa velikim mesinganim krevetom.
        Pored sobe kupatilo. Sat vremena, koliko gost provede u toj
        sobi sa djevojkom, kosta 100 maraka. Pare daje
        konobaru-posredniku. U sobi, na malom stocicu, nekoliko
        vrsta pica kojima se musterija, po zelji, posluzuje. Iz
        ormarica djevojka vadi obavezni kondom. A ima ih vise
        vrsta, kao i raznih gelova i krema, sve kupljeno u
        sex-shopu u Novom Travniku.

        U dnu hodnika je jedna manja soba, skromnije namjestena - u
        slucaju da se nekome zuri i ne moze cekati na mesingani
        krevet. Vrata soba su tapacirana crno-smedjim plisem.
        Najekskluzivnija soba koja je gostima na raspolaganju jeste
        ona sa vodenim krevetom u koji staje nekoliko stotina
        litara vode. Ta soba je i najskuplja - 120 maraka za sat
        vremena. Sve sobe su na desnoj strani, a lijevo je mali
        salon sa posebnim ulazom. U polutami salona, obasjanog
        slabim zelenim svjetlom, jedva se naziru obrisi "kifli" za
        sjedenje, rasporedjenih pored zida, i oguljena metalna
        sipka, na sredini, oko koje djevojke plesu. No, da bi se
        uopce uslo u ovu prostoriju, kao i u onu u prizemlju,
        potrebno je imati propusnicu na kojoj pise: Caffe disco
        bar: "King", naight club.

        Nakon RS-a, ovdje je dobro
        Kada su Dani prije mjesec dana prvi put posjetili ovo
        mjesto, posao se odvijao savrseno. Medju gostima je bilo
        mnogo stranaca, ali i domacih, uglednih privatnika i
        privrednika iz Zenice, Sarajeva, Travnika, Mostara,
        Bihaca... (imena poznata redakciji). Vlasnik je planirao da
        posao unaprijedi pravljenjem kataloga sa slikama golih
        djevojaka, a bio je dogovorio i dolazak jos atraktivnijih
        djevojaka iz Madjarske u vrijeme ZEPS-a. Planirao, ali nije
        racunao na jednu sitnicu - policiju. Jer, prostitucija kao
        i posredovanje u prostituciji u BiH su zakonom zabranjeni.
        U "Kingu" (koji se nalazi u Kanjonu Lasve bb, opcina
        Zenica, preciznije, pored benzinske pumpe "Kalen", na
        glavnom autoputu), racija je izvrsena kasno jedne noci. Tri
        djevojke su uhvacene na djelu, sa musterijama u krevetu, a
        ukupno je privedeno njih sest iz Rumunije, Moldavije,
        Madjarske i Ukrajine. Najstarija je rodjena 1972. godine, a
        najmladja 1980.

        Djevojke su ispricale da su u BiH dosle zbog teske
        ekonomske situacije u njihovim zemljama. Najcesce su
        dolazile na preporuku ili nagovor svojih prijateljica koje
        su vec radile na ovim prostorima. Negirale su da su u
        polasku znale cime ce se baviti, tvrdeci da im je obecan
        posao konobarica i plesacica. Po dolasku, poslodavci su im
        oduzimali pasose i tjerali ih da sa gostima odlaze u sobe.
        Kod jedne od privedenih djevojaka nadjen je dnevnik: za 40
        dana u "Kingu" imala je preko 150 musterija! Ako je bilo
        zainteresiranih, djevojke su "radile" i preko dana. A ako
        ne, cistile su lokal, prale prozore i podove.

        U "King" su sve cure dosle iz Republike Srpske, gdje, prema
        njihovoj prici, i najobicnija birtija ima po nekoliko
        djevojaka koje se nude gostima. Nekoliko njih je priznalo
        da su radile u Doboju kod "gazde" Mise Ilica, vlasnika
        nocnog bara. A neke su promijenile i po desetak gazda:
        preprodavane su od jednog do drugog. Sve je islo uhodanim
        sistemom: jedan bi dao pare i dobio djevojke, a drugi bi,
        pri preuzimanju novca, davao novom gazdi njihove pasose.
        Nije bila rijetkost da pri sklapanju ovakvih poslova
        naprave i pismeni ugovor. Cijena je, kako su ispricale,
        najcesce bila od tristo do petsto maraka, pa do hiljadu,
        sto je zavisilo od starosti, izgleda i umijeca djevojke.
        Njima je obecavan smjestaj, hrana i placa ne veca od tristo
        maraka, ali, rijetko kad bi je primale. Na tijelima nekih
        djevojaka bilo je vidljivih tragova gasenja cigareta,
        modrica od udaraca, a jedna je prije cetiri-pet mjeseci
        imala pobacaj. Uza sve to, dozivljavale su i "redaljke",
        seksualno izivljavanje nekolicine muskaraca, i svako je nad
        njima mogao raditi sta hoce. Ispricale su da su sve to
        prezivjele u Republici Srpskoj, i priznale da im je u
        "Kingu", kod gazde Edina Beganovica, bilo dobro. Nakon
        provedenog sudskog postupka deportirane su u - Republiku
        Srpsku. Nadlezni u policiji kazu da bi se, po pravilu,
        djevojke trebale ispratiti preko drzavne granice, ali, s
        obzirom na situaciju, one su odvezene na Usce, smjestene u
        taksi i poslane u Doboj.

        Anel od povjerenja
        Edin Beganovic, vlasnik "Kinga", rodjen je 1970. Prije
        rata, 1990. godine, otisao je u inostranstvo. Prva stanica
        mu je bila Svicarska, a poslije je promijenio nekoliko
        drzava. U njemackim zatvorima je proveo cetiri godine od
        sedam na koliko je ukupno bio osudjen zbog pokusaja
        ubistva, provala i kradja. Pusten je zbog primjernog
        ponasanja. Ima zabranu ulaska u Austriju i Svicarsku.
        Rjesenje za otvaranje samostalne ugostiteljske radnje,
        disco-bara, dobio je 28.05.1998. godine. Radio je petnaest
        dana, i kad je vidio, kako sam prica, da mu posao ne ide
        dobro, odlucio je da promijeni djelatnost. "Prve cure sam
        doveo sa 'Arizone'. Kupio sam ih od Zorana iz Panceva i za
        njih tri platio 12.000 maraka. U cijenu su bili uracunati
        troskovi usluge, prevoza, hrana, spavanje, menadzerstvo,
        garderoba i sve ostalo. Prijavio sam ih uredno u MUP.
        Dobile su dozvole za boravak na godinu dana. Oko viza i
        prijava mi je pomogao Omer Skaljo (prema nasim saznanjima,
        radnik zenickog AID-a, prim. aut.), koji je poslije dolazio
        u objekat i sve koristio dzaba", prica Beganovic. Pare je,
        uglavnom, uzimao Anel, konobar i "covjek od povjerenja",
        kako uz smijeh rece Edin, a "ja sam pazar kupio iz sanka".

        Od prve grupe djevojaka, dvije su, nakon otprilike tri
        mjeseca, otisle. Prema informacijama koje smo dobili iz
        izvora bliskih MUP-u ZE-DO kantona, jednu je gazda prodao u
        Kladanj, a drugu, za tri hiljade maraka, u Sarajevo.
        Beganovic kaze da ovu zadnju nije prodao, vec je novac koji
        je ona njemu dugovala naplatio od covjeka koji se "zaljubio
        u nju i htio je po svaku cijenu". Trecu iz te grupe Edin je
        zadrzao za sebe i ona je prestala primati musterije. Izvori
        iz policije tvrde da je ona nadgledala ostale djevojke i
        povremeno bila posrednik, dok Edin objasnjava da je radila
        kao konobarica. Polovinom osmog mjeseca, opet preko Zorana
        iz Panceva, Beganovic dovodi nove djevojke. Ispricao nam je
        kako se obavlja "trgovina": "Zoran dovede djevojke, on
        otprilike zna koliko koja vrijedi, a i ja procijenim.
        Pokazu mi kako plesu, znaju li orijentalni ples, malo ih
        pipnem... Onda Zoran kaze: 'Ova je tri hiljade maraka.' Ja
        ponudim dvije i, tako, nadjemo se."

        "Posao" je isao bez problema dva i po mjeseca, a onda je
        upala policija. Beganovic prica da je jednom policajcu dao
        500 maraka da mu kaze gdje su odvedene "njegove djevojke" i
        dodaje da su ih trebali predati IPTF-u ili njihovim
        najblizim ambasadama. Ovako, sve deportirane djevojke su
        zavrsile, kaze, u jednom nocnom baru u Bijeljini. Medju
        njima i ona sa kojom je Edin zivio. "Isao sam po nju.
        Trudna je. Gazda nocnog bara u kome ona sad radi trazio je
        za nju dvije i po hiljade maraka. Ali, ne smijem je dovesti
        ovdje." (Naime, djevojkama je, pored novcanih kazni i
        deportacije, Sud ZE-DO kantona izrekao i zabranu ulaska na
        svoju teritoriju do 23. 09. 2001. godine.) Na pitanje zasto
        se bavio ovim poslom, Beganovic objasnjava: "Nisam znao da
        je zabranjeno. Niko me nije upozorio. Mislio sam da je to
        normalno k'o u Njemackoj. Dolazili su kod mene mnogi iz
        MUP-a, sto mi nisu rekli da to ne radim? Nista nisam krio.
        Moju radnju su zvali 'kuca seksa'. Vidim, radi nocni bar na
        Tisovcu (opcina Busovaca, prim.aut.) vec dvije godine;
        imaju deset striptizeta koje se prostituisu. Vlasnici ovog
        objekta su Drago Vukadinovic i njegov brat. Javna je tajna
        sta oni rade, ali njih niko ne dira, jer iza njih stoje
        njihovi politicari. Ako smo Federacija, sto policija ne ode
        i tamo!? Na podrucju Srednjobosanskog kantona radi sest
        nocnih barova u kojima ima i prostitucije. Ustrojite
        drzavu, ako je ima, i onda cemo svi zajedno odgovarati, a
        ne ovako, dosli su samo kod mene i razvalili mi posao.
        Vidite da je radnja prazna." Edin ovih dana pokusava
        napraviti preregistraciju svoga objekta u nocni bar, kako
        bi legalno mogao dovesti djevojke koje ce plesati.

        Prostitucija, najrazvijeniji biznis
        Prema podacima do kojih su Dani uspjeli doci, samo u
        Federaciji trenutno ima preko 30 nocnih barova u kojima
        nastupaju plesacice i striptizete, koje se uz to bave i
        prostitucijom. Sve su one strankinje, uglavnom iz propalih
        socijalistickih zemalja. Nocnih barova, ali i drugih mjesta
        na kojima se djevojke prisiljavaju na prostituciju, u RS-u
        ima jos vise. Do informacija je tesko doci iz prostog
        razloga sto je ovaj "biznis", s jedne strane, zabranjen
        zakonom, a s druge, sto mnoge djevojke nisu prijavljene u
        BiH i njihov boravak je ilegalan. Situacija je jos gora ako
        se zna da u posljednje vrijeme dolazi sve vise
        maloljetnica, jer to "trazi trziste". Prostitucija je
        najrazvijeniji poslijeratni biznis koji ne priznaje
        entitetske granice. "Gazde" iz oba entiteta blisko
        suradjuju. Kolika se lova vrti, dovoljno ilustrira sljedeci
        podatak: vlasnik jednog nocnog bara nam je priznao da je za
        tri mjeseca zaradio trista hiljada maraka. Lanac je dobro
        organiziran i besprijekorno funkcioniraju veze na
        relacijama: djevojke - gazde - musterije - policija. Jedan
        sluzbenik MUP-a nam se pozalio da bi oni mogli puno vise
        uraditi, ali desava im se da neki predmet pocnu raditi i,
        kad ostvare dobre rezultate, jednostavno "odozgo" stigne
        naredba da se sve obustavi.

        Vecina onih koji su na razlicite nacine ukljuceni u ovaj
        posao smatraju da je Tuzlansko-podrinjski kanton daleko
        ispred ostalih jer oni su se, kazu, prvi u BiH poceli time
        baviti i imaju najvise iskustva. Ovome svakako pomaze i
        blizina entitetskih granica tako da najvise nocnih barova
        na podrucju TPK-a ima na vec ozloglasenoj "Arizoni" i
        medjuentitetskoj pijaci "Virginia", koja s federalne strane
        granici sa opcinom Kalesija. Svi ovi barovi su slicni:
        podij sa metalnom sipkom, slabo neonsko osvjetljenje, puno
        ogledala i, u pravilu, iskljucivo muski personal.

        Takav je i "Go-go bar - Why not" koji se nalazi u Donjoj
        Hrgavi u blizini "Arizone". Ulazna vrata su zakljucana. Na
        osvijetljenom prekidacu pise: "Molimo, obavezno pozvoniti".
        Pozvonili smo, i usli. Bar ima dvije prostorije. U prvoj su
        podij i djevojke, njih sest. Oskudno odjevene u crno-bijelu
        kombinaciju, prave drustvo gostima ili plesu na podiju.
        Nastup se sastoji iz dva dijela: u prvom plesu, a u drugom
        dijelu izvode striptiz, mnoge bez osjecaja za muziku.

        Kada govore, osjeca se jak strani akcenat. Bosanski jezik
        poznaju onoliko koliko im je potrebno da se sporazumiju sa
        musterijama. Jedan gost pita djevojku da li bi mogli negdje
        izaci i "preci na konkretnije stvari". Zanima ga i koliko
        bi to kostalo. Cjenovnik je precizan: pola sata 50 maraka,
        sat 100. Iako je doticni gost dotada bio vise no pricljiv,
        nakon ovih odgovora brzo ustaje i sa prijateljem napusta
        "Go-go bar", uz obecanje djevojkama da ce uskoro, kad ode
        vani i donese para, opet doci. Dolaze novi gosti, djevojke
        im prilaze, narucuje se pice. Ukoliko neka dogovori posao
        sa musterijom, odvodi ga u sobu na spratu.

        Kontingent maloljetnica
        Prije nesto vise od dvije godine, javna tajna je bila da se
        u Tuzli prostitutka mogla kupiti u nocnom baru "Mullen
        Rouge" koji se nalazio u Hotelu "Tuzla". Cijena je bila od
        150 do 200 maraka. Za djevojke su bile iznajmljene hotelske
        sobe u koje su odvodile musterije, a one su zivjele u
        jednom privatnom stanu u gradu. Iako su svi znali za ovo,
        nadlezne institucije nisu nista poduzimale, ako se izuzme
        nekoliko beznacajnih policijskih racija. Razlog je
        jednostavan: otvoreno se govorilo da iza kompletnog posla
        stoji tada ministar MUP-a TPK Hazim Rancic. Djevojke su
        stizale preko Zagreba gdje su tuzlanske gazde imale svog
        covjeka. Pomenuti nocni bar kasnije su preuzeli Eso, Naser
        Oric i Edo Imamovic (ovaj posljednji ga je vodio i ranije).
        Medjutim, posao slabo ide. Danas Tuzlaci kazu da taj bar
        nije ni blizu zanimljiv kao prije, i ako neko zeli kupiti
        seks, treba da se zaputi pravcem Tuzla - Orasje.

        U Orasju se nalazi jedan od najpoznatijih nocnih barova na
        tom podrucju - "Crni pauk", vlasnistvo Sase Knezevica.
        Upuceni kazu da je to "baza za vrbovanje", jer Knezevic
        djevojke dovodi direktno izvana, i osim sto rade za njega,
        on ih i preprodaje, snabdijevajuci tako i druge nocne
        barove "bijelim robljem". Na ovim prostorima je dobro
        poznata i "Kobra" u Priboju u Republici Srpskoj. Jedan
        redovni posjetilac nam je ispricao da je tamo znalo biti i
        preko 20 djevojaka odjednom. Medju gostima su cesti
        muskarci iz Federacije koje tamo zovu "federalci". Djevojke
        su, veli on, mlade i spremne na sve. A, cijene usluga su
        znatno nize nego na "nasoj strani". Vlasnik "Kobre" se
        hvalio da za djevojku ponekad plati i hiljadu i po maraka,
        sto je za njih velika suma. Ali, u pitanju su maloljetnice,
        djevojke od 15-ak godina, koje nemaju nikakve dokumente, a
        koje musterije itekako traze. Nas izvor tvrdi da zna na
        koji nacin je stigao jedan "kontingent maloljetnica":
        prosvercovane su u sleperu koji je bio oblozen staklenom
        vunom.

        U akciji "Makro", izvedenoj krajem septembra, na udaru
        MUP-a TPK nasla se "Atlanta", koja se nalazi u Donjim
        Vukovijama, opcina Kalesija. Akcija je izvedena jer je MUP
        raspolagao informacijama da vlasnici ovog nocnog kluba,
        braca Majdancic, Sead i Ibrahim, poznat pod nadimkom Bajsa,
        uz prijetnje i silu tjeraju na prostituciju dvije rumunske
        drzavljanke Anu i Lucianu. Polovinom jula ove godine Sead
        ih je zaposlio kao plesacice. Odmah po dolasku oduzeo im je
        pasose uz objasnjenje da su mu potrebni kako bi im produzio
        boravisnu dozvolu za podrucje FBiH. Policija je i vlasnike
        i djevojke privela i slucaj predala sudu na dalji postupak.
        Ubrzo su svi pusteni. Djevojke su i dalje na podrucju TPK-a
        i rade kao konobarice.

        Za jednu noc pet musterija
        Ekipa Dana je razgovarala sa ovim djevojkama. Zamolile su
        nas da im objavimo samo imena. Luciana je rodjena 1979.
        godine. "U Rumuniji nisam imala uslova za zivot, pa mi je
        moj prijatelj Adrian Draganescu predlozio da idem u Srbiju
        raditi kao konobarica. Prihvatila sam. Iz Rumunije smo Ana
        i ja krenule zajedno sa njim. Prva stanica gdje smo se
        zadrzale bila je Kladovo. Odmah sutradan smo sa Rankom,
        vlasnikom nocnog kluba 'Kobra' u Priboju, krenule za
        Bijeljinu i ostale sedam dana u njegovoj kuci. Onda nas je
        odveo u nocni klub 'Romanca' u mjestu Peljave, opcina
        Priboj. Milan, vlasnik tog bara, navodio nas je na
        bavljenje prostitucijom prijetnjama i batinama. Nama nikad
        nista nije placao. Poslije mjesec dana odlucile smo
        pobjeci. Pozalile smo se covjeku koji nam se predstavio kao
        Vjeverica. Sa njim je bio i Enver Velagic, obojica su iz
        Teocaka. Rekli su da ce nam pomoci. Jednu noc, bilo je
        dosta kasno, pobjegle smo kroz sporedna vrata, a napolju, u
        autu, cekali su nas njih dvojica. Velagic nas je odveo u
        svoju kafanu 'Ontario' u Teocaku gdje smo kao konobarice
        radile oko dva mjeseca. Prijavio nas je u MUP i imale smo
        vize. Medjutim, poslije dva mjeseca nas je izbacio, nista
        nam ne plativsi."

        Luciana dalje prica kako su zamolile jednog gosta da ih
        odveze u Tuzlu da potraze novi posao. Odveo ih je u stan
        kod Nihade Durakovic i njenog, navodno, muza Enesa, koje
        one do tada nisu poznavale. Kod njih su ostale nekoliko
        dana i onda ih je Enes prodao Seadu Majdancicu iz Vukovija
        za dvije hiljade maraka. Receno im je da ce raditi kao
        plesacice. Sead im je oduzeo pasose uz objasnjenje da ce im
        on licno produziti dozvole za boravak. Kod njega su pocele
        raditi sredinom jula. Vec prve veceri su imale musterije
        koje im je nalazio Sead osobno. Ana je bila sa dvojicom i
        gazda joj je dao 100 maraka, a Luciana ja za trojicu dobila
        150. "Cesto su nas tukli", sjeca se Luciana. "Jednom me je
        Sead tako pretukao da sam odlucila pobjeci. Da bi to
        sprijecio, prebacio me je u kafanu 'Istanbul' (Dani su
        krajem 1996. godine pisali o toj kafani u kojoj su
        strankinje plesale i podavale se musterijama, op. aut.),
        gdje sam provela 24 sata. Onda je po mene dosao njegov brat
        Bajsa. Jednu noc nisam htjela otici sa musterijom koju mi
        je Bajsa nasao. Odveo me u kuhinju kluba i poceo tuci.
        Samarao me je, udarao pesnicama po glavi i tijelu, sutao
        nogama. Sve sam to bespomocno trpjela. Nisam se smjela
        pobuniti. Poslije sam danima imala uzasne glavobolje, a
        svuda po tijelu su mi bile modrice, kao i na lijevoj strani
        lica. Ana me je sa svojim poznanikom odvela kod ljekara.
        Platila je i injekciju, 30 maraka, ja nisam imala para. Kad
        je Sead bio odsutan cesto je mnoge poslove za njega
        obavljao Samir Padzic, koji je, koliko ja znam, policajac.
        Sad radim kao konobarica i puno mi je bolje."

        Ana je rodjena 1969. godine u Rumuniji. Po zanimanju je
        mehanicarka. Iza sebe ima propali brak i ovdje je dosla
        kako bi zaradila nesto para, ali, kaze, nije mislila da ce
        to biti ovako. "Za mjesec i po, koliko sam radila u
        'Atlanti', imala sam seksualne odnose sa oko 40 ljudi, a
        moja drugarica Luciana sa preko 100 musterija, jer bila je
        mladja od mene i svi starci su htjeli spavati sa njom. Za
        svaki seksualni odnos, koji je trajao sat, Sead je od
        musterija naplacivao od 150 do 300 maraka, u zavisnosti
        koliko je musterija bila spremna dati, a nama je od toga
        davao po 50. Kad bi Sead bio odsutan iz radnje, poslove bi
        vodio njegov brat Bajsa. On je uzimao novac sebi, i nama
        nikad nista nije davao." Musterije su bili Amerikanci,
        ljudi iz Republike Srpske, Srbije i mjestani. Seksualne
        odnose sa njima djevojke su imale u separeu koji se nalazi
        u prizemlju kafane. Ta prostorija je sluzila kao garderoba
        za plesacice, kojih je tada bilo cetiri, i jednu
        konobaricu. Pored ovoga djevojke su sa musterijama isle
        napolje, u auta, kao i u privatne kuce i stanove ako bi ih
        gazda Sead, naravno uz odredjenu naknadu, nekom ustupio na
        citavu noc. Takva noc se znala naplacivati i do 500 maraka.
        Ana dalje prica: "Ako nismo htjele spavati sa musterijama,
        braca Majdancic bi nas tukli. Za jednu vece smo imale i po
        pet musterija. Lucianu su redovno premlacivali kako bi bila
        poslusnija. Sead nam je cesto prijetio da necemo dobiti ni
        novac ni pasose ako ne budemo radile kako on kaze. Sve
        vrijeme boravka u Vukovijama bile smo smjestene kod Seadove
        rodjake Damire Sokolovic. Sad smo se Luciana i ja rastale,
        ona radi u drugom restoranu."

        Kidnapovana i dovedena u RS
        "Vecina tih djevojaka dolazi ovdje znajuci sta ce raditi",
        tvrdi nam jedan upuceni izvor. Medjutim, cinjenica je da
        mnoge od njih budu natjerane. Nedavno se jedna pozalila
        musteriji, covjeku koji je prema njoj pokazao malo
        ljubaznosti, na svoj zivot: radila je negdje u okolini
        Beograda kao konobarica, sama je iznajmila stan koji je
        uredno placala i dobro je zivjela. Jednu noc su je, jer je
        bila mlada i dobrog izgleda, doslovno, uz prijetnju
        pistoljem, kidnapovali i natjerali da dodje u Republiku
        Srpsku. Odmah su joj oduzeli pasos i natjerali je da se
        pocne podavati musterijama. Prvi put kad je to trebala
        uraditi, odbila je - i dobila takve batine da poslije
        danima nije mogla izaci iz sobe u koju su je smjestili. Na
        nagovor ostalih djevojaka koje su tu radile, da ne bi opet
        bila prebijena, prestala se buniti.

        Ponekad, neke od djevojaka, koje su protiv svoje volje, a
        uz strasna maltretiranja, prisiljene na prostituciju,
        pokusaju pobjeci i zatraziti pomoc. Nedavno su dvije
        Rumunke ilegalno dovedene iz Jugoslavije i preko RS-a
        prebacene na podrucje Federacije, i to u Orasje. Tamo ih je
        doveo i kod sebe zaposlio Sasa Knezevic. Prisilno ih je
        zadrzao i tjerao da imaju odnose sa musterijama. Poslije
        izvjesnog vremena prodao ih je za tri hiljade maraka jednom
        gazdi iz Zivinica (ime i prezime poznati redakciji). Sa jos
        jednim prijateljem, ovaj ih je odveo u Kladanj kod jednog
        privatnika (ime i prezime poznati redakciji; taj se
        privatnik inace povezuje i sa preprodajom nekih djevojkama
        iz nocnog kluba "King"), gdje su ih tjerali da imaju
        seksualne odnose sa njima. Onda su ih prodali na "Arizonu",
        u neki od brojnih barova. Ove djevojke su, ipak, uspjele
        pobjeci.

        Najcesca praksa jeste da se djevojkama oduzimaju pasosi
        tako da one ne mogu pobjeci i onda nemaju izbora. Rumunka
        Valeria je na podrucje TPK-a prvi put dosla u ratu. Pocela
        je raditi kao konobarica u okolici Tuzle. Ubrzo je postala
        popularna jer je osim lijepog izgleda bila i pametna.
        Inace, mnoge od tih djevojaka su dobro obrazovane. Na svoju
        nesrecu, zaljubila se u jednog funkcionera sa kojim je
        "upala u vezu". On ju je, preko svojih prijatelja,
        deportirao iz zemlje, jer je se, navodno, nije mogao
        drugacije rijesiti. Ona se vratila, ali prosla je kao i
        mnoge druge: zavrsila u nocnom baru, gdje je, ostavsi bez
        licnih dokumenata, bila prisiljena na prostituciju. Da
        preskocimo ono sto se u medjuvremenu desavalo, jer ova
        prica ima sretan kraj: Valeria se udala. Nedavno se jednom
        poznaniku pohvalila da je sretna: ima muza i kucu, a pasos
        stalno nosi sa sobom i vise ga nikom ne da ni u ruku.

        I musterije i vlasnici nocnih barova u kojima ima
        prostitucije slazu se u jednom: sve to treba legalizirati.
        Jer, u tom slucaju, "kurvaluci" bi bili zatvoreni u objekte
        za to namijenjene, djevojke bi imale zdravstvene kartone i
        redovne ljekarske preglede, a i bile bi vise zasticene jer
        bi morale biti prijavljene. S druge strane, "gazde" ne bi
        strahovale od racija. Sarajevo je ilustrativan primjer
        sadasnje situacije. Nasi sagovornici u drugim gradovima uz
        smijeh pricaju da se sarajevske gazde kriju po podrumima i
        tako rade. I zaista, osim nekih mjesta koje su po ovom
        poslu poznata od prije rata, tesko je saznati gdje se u
        Sarajevu moze kupiti seks. Jedno od takvih jeste jedan
        privatni stan na Breki. Djevojke su dovedene direktno iz
        inostranstva. Jedna grupa je dosla preko Madjarske, a druga
        iz Rusije, preko Istanbula. "Pale" su znacajne sume, jer su
        djevojke "nerazradjene", a jedna je cak placena - golfom. U
        dnevnom boravku tog stana napravljen je salon sa sankom pa
        gosti mogu popiti pice dok caskaju sa djevojkama i odlucuju
        sa kojom ce otici u jednu od tri sobe. Ulazak u stan je
        moguc samo sa jakom preporukom.


                         OD BOLJEG ZIVOTA DO STRAFTE

         Sve ono sto se desava djevojkama iz istocnih zemalja u
         Bosni i Hercegovini, desava se i Bosankama koje na slican
         nacin odvode u inostranstvo. Najcesce im obecaju posao
         konobarice, solidnu placu i smjestaj, tako da su vec mnoge
         djevojke, od 18 do 25 godina, zavrsile u javnim kucama
         Italije, Turske, Svicarske, Holandije... Za mnoge se ne
         zna nista, niti ce se ikad saznati, a neke se povremeno
         javljaju roditeljima objasnjavajuci preko telefona da im
         je dobro i da ce uskoro doci.

         Prema informacijama kojima raspolazu Dani, postoji jedna
         grupa ljudi koja organizirano vrbuje djevojke s podrucja
         Kaknja, Donjeg Vakufa, Bugojna i Bihaca. Odvode ih u
         Holandiju gdje im obecavaju bolji zivot, a kad dodju gore
         prisiljavaju ih na prostituciju u javnim kucama i po
         ulicama. Jedna djevojka se slucajno zatekla u restoranu
         koji se nalazi u Pruscu kod Donjeg Vakufa i bila svjedok
         ovih razgovora. Vlasnici restorana su izvjesni Merzudin i
         Miro. Ispricala nam je da je njena komsinica kontaktirala
         sa odredjenim ljudima u pomenutoj kafani i otisla vani.
         Vise nije cula za nju. Nije se nikome javila. Djevojkama
         koje pristanu na odlazak posrednici daju 200 do 400 maraka
         za troskove puta i vadjenje putnih isprava.

         M.H. (ime i prezime poznato redakciji) rodjena je 1977.
         godine u Kaknju. Sad je u Holandiji u gradu Velvardenu i
         pod prisilom se bavi prostitucijom. Pasos joj je oduzeo
         svodnik koji organizira posao, i osim sobe koju joj
         obezbjedjuje, ona nema nista. Javila se nekoliko puta
         roditeljima i rekla da radi u restoranu. U istom gradu je
         i A.I. iz Bihaca, i dvije sestre Dz. i S.K. iz Donjeg
         Vakufa (imena poznata redakciji). Sve one su na prevaru
         odvedene i, osim jedne koja je zavrsila u javnoj kuci,
         rade na ulici. U odvodjenju ovih djevojaka glavnu ulogu su
         imala trojica brace, Bosnjaci iz Bugojna (imena poznata
         redakciji). Dvojica zive u vec pomenutom gradu u
         Holandiji, a jedan je u Amsterdamu. Sva trojica se bave
         organiziranjem prostitucije nasih djevojaka. U svemu im
         pomaze jedan Hrvat, takodjer iz Bugojna (ime i prezime
         poznato redakciji), koji zivi u Amsterdamu.

         Slicnih slucajeva ima i u Sarajevu. U jednom prigradskoj
         opcini pojavio se tamnoputi stranac koji je poceo, uz
         novcanu nadoknadu, djevojke navoditi na prostituciju.
         Ljudi koji su kontaktirali sa njim kazu da je Kurd. Dobro
         govori njemacki, engleski i turski, a bosanski slabo.
         Smjestaj je nasao u privatnom stanu. Jednoj porodici je
         platio veliku sumu novca da mu izdaju sobu tako da se on
         ne mora nigdje prijavljivati. Prve kontakte sa djevojkama
         ostvario je u lokalnoj kafani. Neke je odvodio u obliznji
         hotel i placao im da sa njim provedu cijelu noc. Preko
         njih je ostvario kontakte sa mladim nezposlenim
         djevojkama, izbjeglicama, kojima je obecavao posao u
         inostranstvu. Prema nasim informacijama, dvije, izmedju 20
         i 25 godina, uspio je poslati u Svicarsku. Njihove
         porodice od tada ne znaju nista o njima.



                          MUSTERIJE - PIJANI GOSTI

         Prisiljavanje nasih djevojaka na prostituciju u BiH vrsi
         se na puno perfidniji nacin nego kad su u pitanju
         strankinje. Gazde nocnih barova izbjegavaju angazirati
         Bosanke jer misle da bi u tom slucaju imali vise posla sa
         policijom i da bi kazne na sudu bile strozije. Medjutim,
         ovo ne znaci da nema prostituisanja domacih djevojaka. U
         Zenici postoji jedna velika privatna kuca za koju njen
         vlasnik kaze da je pansion. U sobama, koje navodno
         izdaje, zive mlade djevojke, uredno prijavljene. U
         prizemlju pomenute kuce je restoran. Jedan nas izvor
         tvrdi da gosti, sa preporukama, uz odredjenu nadoknadu,
         mogu otici na sprat u jednu od soba kod djevojke koju
         usput odaberu. Gazda je Hrvat i angazirao je samo domace
         djevojke. Jedna je uspjela pobjeci i napustila je BiH.

         Zena koja joj je pomogla da se prebaci u Hrvatsku
         ispricala nam je: "Ta djevojka je Hrvatica. Bila je sama.
         Roditelji, sa kojima je zivjela prije rata, umrli su, a
         kuca, koja je bila u okolici Zenice, porusena je u ratu.
         Preko jednog starijeg prijatelja ta djevojka je cula za
         taj pansion, ali nije znala sta se tamo zaista desava.
         Mislila je pitati gazdu da joj izda sobu, a ona da radi
         kao konobarica kod njega. On joj je odmah dao sobu, a za
         posao je rekao da ce se dogovoriti. Sutradan, dok je bila
         na dorucku u njegovom restoranu, nestali su joj dokumenti
         iz sobe. S obzirom da je taj pansion udaljen od grada, a
         okolo nema drugih kuca, djevojka nije imala sansu da
         pobjegne. Nekoliko dana je bila zakljucana u sobi gdje
         joj je gazda poceo slati musterije, pijane goste iz svoje
         kafane. Na kraju je ipak uspjela pobjeci, ali gore ima
         jos djevojaka..."

         Kruze informacije da se u mnogim privatnim stanovima mogu
         kupiti usluge djevojaka, kako strankinja tako i domacih.
         Za jednog covjeka u Tuzli pricaju da izdaje strancima
         svoju zenu i ljubavnicu. Inace, lokacije na kojima se
         nalaze baze SFOR-a cesto su i mjesta na kojima ima
         prostitucije. Dani su u nekoliko navrata pisali o tome.
         Malo se toga promijenilo: na Dubravama, oko americke
         baze, ima prostitucije, u Zenici je to vezano za Turski
         bataljom. Bilo je slucajeva da djevojke ostanu trudne. U
         "poslu" su i maloljetnice, a desavalo se i da neka
         pobjegne sa stranim vojnikom. U Sarajevu nije nista bolja
         situacija. IPTF ima podatke, vec su neke vojnike, a i
         oficire, vracali kucama zbog upetljanosti u prostituciju,
         ali te informacije su samo za njihovu internu upotrebu,
         jer ih ne zele iznositi u javnost.

