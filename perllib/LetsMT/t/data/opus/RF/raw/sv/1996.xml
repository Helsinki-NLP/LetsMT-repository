<?xml version="1.0" encoding="utf-8"?>
<text>
<p id="1">
 <s id="s1.1">&lt; pb &gt;  Regeringsförklaring 22 mars 1996</s>
</p>

<p id="2">
 <s id="s2.1">Presenterad av statsminister Göran Persson för den svenska riksdagen,  22 mars 1996</s>
</p>

<p id="3">
 <s id="s3.1">Fru talman, ärade ledamöter av Sveriges riksdag!</s>
</p>

<p id="4">
 <s id="s4.1">Att minska arbetslösheten är den främsta och allt annat överskuggande  uppgiften för min regering.</s> 
 <s id="s4.2">Målet är att Sverige år 2000 skall ha halverat  den öppna arbetslösheten till 4 procent.</s>
</p>

<p id="5">
 <s id="s5.1">Fundamenten för ett gott samhälle undergrävs av dagens höga arbetslöshet.</s>  
 <s id="s5.2">Såväl samhällsekonomi som moral och vilja försvagas.</s> 
 <s id="s5.3">Ytterst handlar kampen  för sysselsättning om att hålla samman Sverige.</s>
</p>

<p id="6">
 <s id="s6.1">Regeringens politik mot arbetslösheten skall bygga på fyra hörnstenar:</s>
</p>

<p id="7">
 <s id="s7.1">Den första hörnstenen är stabila och uthålliga finanser.</s>
</p>

<p id="8">
 <s id="s8.1">Goda statsfinanser är grunden för alla politiska ambitioner.</s> 
 <s id="s8.2">Saneringen av  de offentliga finanserna skall fortsätta.</s> 
 <s id="s8.3">Målet är att 1997 begränsa  underskottet till mindre än tre procent av BNP och att Sverige år 1998 skall  ha de offentliga finanserna i balans.</s> 
 <s id="s8.4">En ny budgetprocess med en starkare  budgetuppföljning och nominella utgiftstak skapar goda förutsättningar att  påbörja den nödvändiga minskningen av den offentliga skuldbördan.</s>  
 <s id="s8.5">Prisökningarna har pressats ned till under två procent.</s> 
 <s id="s8.6">Inflationen skall  bibehållas på en låg nivå.</s> 
 <s id="s8.7">Därmed skapas utrymme för fortsatta räntenedgångar.</s>
</p>

<p id="9">
 <s id="s9.1">Regeringen kan under inga omständigheter acceptera att välfärdssamhället  återigen undermineras av stora underskott och en skenande statsskuld.</s>
</p>

<p id="10">
 <s id="s10.1">Den andra hörnstenen är goda villkor för företag och företagande.</s>
</p>

<p id="11">
 <s id="s11.1">Sverige är ett bra land för företagsamhet.</s> 
 <s id="s11.2">Här finns en flexibel ekonomi, ett konstruktivt samarbetsklimat och en kunnig och välutbildad arbetskraft.</s> 
 <s id="s11.3">Regeringen kommer att ytterligare förbättra företagandets villkor.</s>
</p>

<p id="12">
 <s id="s12.1">Antalet nya arbeten i små och medelstora företag har ökat kraftigt.</s> 
 <s id="s12.2">Det är en sund utveckling som skall stärkas genom kompetensutveckling, innovationsstöd, kapitalförsörjning och företagsstöd.</s> 
 <s id="s12.3">Regeringens samlade politik skall ge förbättrade möjligheter till nystartande, utveckling och expansion.</s>
</p>

<p id="13">
 <s id="s13.1">Näringspolitikens lokala och regionala roll skall framhävas.</s> 
 <s id="s13.2">Därigenom kan den regionala utvecklingen stärkas, EU:s strukturfonder utnyttjas bättre och näringslivet främjas.</s>
</p>

<p id="14">
 <s id="s14.1">Kommunernas roll i arbetsmarknadspolitiken utvecklas.</s> 
 <s id="s14.2">Det är kommunerna som har kunskaperna om de lokala förutsättningarna och lösningarna.</s>
</p>

<p id="15">
 <s id="s15.1">Ekonomisk brottslighet skall bekämpas - både för att hävda samhällsmoralen och för att tillse att hederliga företagare inte drabbas av osund konkurrens.</s>
</p>

<p id="16">
 <s id="s16.1">Kapitalförsörjningen skall förbättras genom införandet av en sjätte AP-fond med stora möjligheter att placera sina tillgångar i små och medelstora företag.</s>
</p>

<p id="17">
 <s id="s17.1">Regeringen eftersträvar en stabilare och mer förutsägbar politik för att  förbättra företagens investeringsmöjligheter och stärka den inhemska  efterfrågan.</s>
</p>

<p id="18">
 <s id="s18.1">Den tredje hörnstenen är det livslånga lärandet.</s>
</p>

<p id="19">
 <s id="s19.1">Sverige skall konkurrera med hög kompetens, inte med låga löner.</s> 
 <s id="s19.2">Idén om det livslånga lärandet skall förverkligas.</s>
</p>

<p id="20">
 <s id="s20.1">Skolan, förskolan och skolbarnomsorgen skall integreras för att förbättra grundskolans första viktiga år.</s> 
 <s id="s20.2">Gymnasieskolans kvalitet skall höjas och den eftergymnasiala utbildningen byggas ut.</s>
</p>

<p id="21">
 <s id="s21.1">Ytterligare 100.000 personer skall få möjlighet till reguljär utbildning,  varav 70.000 i vuxenutbildning.</s> 
 <s id="s21.2">De som hittills har fått minst del av  samhällets utbildningsresurser skall prioriteras.</s> 
 <s id="s21.3">Arbetslösa skall få  möjlighet att skaffa sig en gymnasieutbildning.</s>
</p>

<p id="22">
 <s id="s22.1">Den svenska högre utbildningen och forskningen skall även fortsättningsvis  hålla världsklass.</s> 
 <s id="s22.2">Den tvärvetenskapliga och den tillämpade forskningen skall  stärkas och forskningssamarbetet mellan EU-länderna utnyttjas fullt ut.</s> 
 <s id="s22.3">Genom  att bygga ut högskolan över hela landet ges ett kraftfullt stöd för regional  utveckling.</s> 
 <s id="s22.4">Det ger framtidshopp, det stimulerar näringslivet och det skapar  nya jobb.</s>
</p>

<p id="23">
 <s id="s23.1">Den fjärde hörnstenen är ett nytt kontrakt för samverkan.</s>
</p>

<p id="24">
 <s id="s24.1">Samförstånd har varit basen för den stabilitet och framtidstro som så länge  har präglat det svenska samhället.</s> 
 <s id="s24.2">Samarbete är nyckeln i kampen för full sysselsättning.</s>
</p>

<p id="25">
 <s id="s25.1">En minskad arbetslöshet måste kombineras med en inflation på god europeisk nivå.</s> 
 <s id="s25.2">Det kräver att både de fackliga organisationerna och arbetsgivarna tar  ett unikt ansvar för förändringar i förhandlings- och lönebildningssystemet  samt för arbetsrätten.</s> 
 <s id="s25.3">I sista hand har regering och riksdag ansvaret för  stabiliteten på arbetsmarknaden.</s>
</p>

<p id="26">
 <s id="s26.1">Lika lön för lika arbete är en grundläggande strävan.</s> 
 <s id="s26.2">Kvinnor och män skall  ha samma möjligheter att försörja sig själva och kombinera ett utvecklande  yrkesliv med ett aktivt föräldraskap.</s>
</p>

<p id="27">
 <s id="s27.1">Invandrarnas särskilda kompetens skall tas bättre till vara.</s> 
 <s id="s27.2">Därmed stärks  Sveriges möjligheter i den ökande internationaliseringen.</s>
</p>

<p id="28">
 <s id="s28.1">Inom Europeiska unionen sluter nu allt fler länder upp bakom tanken att  utarbeta gemensamma ambitioner för kampen mot arbetslöshet.</s> 
 <s id="s28.2">Det är en  framgång.</s> 
 <s id="s28.3">För att intensifiera detta arbete är det av stor vikt att ett  särskilt kapitel om sysselsättning skrivs in i EU:s fördrag.</s>
</p>

<p id="29">
 <s id="s29.1">Uthålliga statsfinanser, goda villkor för företagande, ett livslångt lärande  och ett kontrakt för samverkan är de fyra hörnstenarna.</s> 
 <s id="s29.2">På denna grund bjuder  regeringen in de politiska partierna, arbetsmarknadens parter och hela svenska  folket att gemensamt betvinga arbetslösheten.</s>  
 <s id="s29.3">Endast så kan vi förverkliga våra bästa drömmars Sverige.</s>
</p>

<p id="30">
 <s id="s30.1">Globaliseringen och internationaliseringen har dramatiskt förändrat politikens möjligheter och människors liv.</s> 
 <s id="s30.2">Trygghet är inte längre bara en nationell angelägenhet.</s> 
 <s id="s30.3">För att lösa de stora och långsiktiga frågorna om fred,  demokrati, trygghet och miljö krävs ett ökat internationellt samarbete.</s>  
 <s id="s30.4">Därför koncentreras politiken till fyra områden.</s>
</p>

<p id="31">
 <s id="s31.1">1.</s> 
 <s id="s31.2">EU-samarbetet skall bättre tas tillvara.</s>
</p>

<p id="32">
 <s id="s32.1">Sveriges medlemskap i Europeiska unionen bygger på en lång tradition av internationellt engagemang, solidaritet och samarbete.</s> 
 <s id="s32.2">Regeringen kommer  aktivt att utnyttja de möjligheter som Sveriges medlemskap ger att skapa  välfärd och gemensam säkerhet i vår del av världen.</s> 
 <s id="s32.3">EU-frågorna skall ges  en ökad tyngd i den inrikespolitiska processen.</s>
</p>

<p id="33">
 <s id="s33.1">Den regeringskonferens om EU:s framtid som inleds om några dagar bör bana väg för EU:s utvidgning.</s> 
 <s id="s33.2">Därtill skall Sverige aktivt driva frågorna om  minskad arbetslöshet, ökad öppenhet och god miljö.</s>
</p>

<p id="34">
 <s id="s34.1">2.</s> 
 <s id="s34.2">Fred, demokrati och social rättvisa skall säkras i hela världen.</s>
</p>

<p id="35">
 <s id="s35.1">Sveriges engagemang och ansvar stannar inte vid Europas gränser.</s> 
 <s id="s35.2">Förenta nationerna utgör det viktigaste redskapet för internationell fred och säkerhet,  och för att hantera de globala hoten mot människans överlevnad.</s> 
 <s id="s35.3">Därför  engagerar sig regeringen med kraft i FN:s akuta svårigheter och i behovet av  reformer.</s> 
 <s id="s35.4">Sveriges kandidatur till FN:s säkerhetsråd är ett uttryck för vårt  orubbliga stöd för ett effektivt internationellt samarbete.</s> 
 <s id="s35.5">Vi vill föra  kampen vidare för social rättvisa, mänskliga rättigheter och en fortsatt  nedrustning i världen.</s>
</p>

<p id="36">
 <s id="s36.1">En värld i djup obalans, ekonomiskt och socialt, blir aldrig säker.</s> 
 <s id="s36.2">Därför  fullföljer regeringen traditionen av ett aktivt engagemang för folken i  Mellanöstern, Afrika, Asien och Latinamerika.</s>
</p>

<p id="37">
 <s id="s37.1">Sveriges militära alliansfrihet, syftande till att vårt land skall kunna vara  neutralt i händelse av krig i vårt närområde, består.</s> 
 <s id="s37.2">Alliansfriheten  kombineras med ett aktivt ansvarstagande för säkerheten också i vår omvärld.</s>
</p>

<p id="38">
 <s id="s38.1">Svensk frivillig personal utför en viktig och riskfylld uppgift i Bosnien.</s>  
 <s id="s38.2">Genom vårt deltagande i fredsstyrkan IFOR ger Sverige ett konkret bidrag till  de internationella ansträngningarna att bistå parterna i det sargade landet  att uppnå en varaktig fred.</s>
</p>

<p id="39">
 <s id="s39.1">De nya demokratierna är bräckliga och utsatta för svåra påfrestningar.</s> 
 <s id="s39.2">De  behöver vårt stöd i arbetet med att åter bygga upp sina samhällen och sina  ekonomier.</s> 
 <s id="s39.3">Vi stärker Sverige genom att hjälpa andra.</s>
</p>

<p id="40">
 <s id="s40.1">Östersjökonferensen i Visby i maj blir ett viktigt startskott för en bred  offensiv för utveckling och förnyelse runt Östersjön.</s> 
 <s id="s40.2">Östersjön skall åter  göras till ett hav som förenar, utvecklar och berikar människor.</s> 
 <s id="s40.3">Därigenom  kan en trygg grundval för demokrati och fred skapas.</s>
</p>

<p id="41">
 <s id="s41.1">3.</s> 
 <s id="s41.2">Miljön skall bli en tydlig och långsiktig prioritering.</s>
</p>

<p id="42">
 <s id="s42.1">Hotet mot miljön är ett hot mot livet självt.</s> 
 <s id="s42.2">Regeringens ambition är att  Sverige skall vara en pådrivande internationell kraft och ett föregångsland  i strävan att skapa ett hållbart samhälle.</s> 
 <s id="s42.3">De ekologiska kraven kan leda till  nästa stora språng i tillväxten.</s> 
 <s id="s42.4">Det krävs aktiva medborgare, men också en  tydlig politik, för att främja ett ökat kretsloppstänkande.</s>
</p>

<p id="43">
 <s id="s43.1">Ett nytt energisystem skall utvecklas.</s> 
 <s id="s43.2">Avvecklingen av kärnkraften bör inledas under mandatperioden och därefter fortsätta i jämn takt.</s> 
 <s id="s43.3">Den skall ske på ett sådant sätt att den elintensiva industrins konkurrensläge inte äventyras.</s> 
 <s id="s43.4">På grundval av 1991 års energiöverenskommelse, Energikommissionens betänkande och remissvaren på detta inbjuds samtliga riksdagspartier till överläggningar  om energipolitiken.</s>
</p>

<p id="44">
 <s id="s44.1">4.</s> 
 <s id="s44.2">Trygghet och ansvar skall prägla samhället.</s>
</p>

<p id="45">
 <s id="s45.1">Den svenska välfärden skall omfatta alla.</s> 
 <s id="s45.2">Den generella välfärden är effektiv  och oöverträffad i sin förmåga att skapa rättvisa och trygghet för var och en.</s>  
 <s id="s45.3">Den möjliggör för människan att fullt ut använda sin vilja och sin kapacitet.</s>
</p>

<p id="46">
 <s id="s46.1">Socialförsäkringarna och bidragssystemen skall ge trygghet i en föränderlig vardag.</s> 
 <s id="s46.2">Bidrag och försäkringar skall anpassas till det förhållande att byten  av yrken, liksom byten mellan arbete, studier och egenföretagande, har blivit vanligare.</s> 
 <s id="s46.3">Fusk och överutnyttjande av systemen kan aldrig tolereras och skall bekämpas.</s>
</p>

<p id="47">
 <s id="s47.1">Välfärd förutsätter en rättvis fördelning.</s> 
 <s id="s47.2">I hela världen ser vi att orättvisor  och ofärd leder till ökad kriminalitet.</s> 
 <s id="s47.3">Brottsligheten hotar människors  trygghet och även demokratin.</s> 
 <s id="s47.4">Vi kan aldrig tolerera ett samhälle där rädslan  breder ut sig.</s>
</p>

<p id="48">
 <s id="s48.1">Kulturen och medierna skall bidra till att klyftor kan överbryggas och till att respekten och förståelsen mellan människor kan öka.</s> 
 <s id="s48.2">Mångfald och mångsidighet är nödvändigt för demokratin.</s> 
 <s id="s48.3">Kulturarvet måste vårdas, liksom de värden som det mångkulturella Sverige skapar.</s> 
 <s id="s48.4">En radio och TV i allmänhetens tjänst garanterar ett programutbud som når alla.</s>
</p>

<p id="49">
 <s id="s49.1">Arbetslösheten, segregationen och rasismen är de mest oroande problemen i dagens samhälle.</s> 
 <s id="s49.2">Om vi inte lyckas befästa idén om alla människors lika värde riskerar samhället att brytas sönder av inre motsättningar.</s> 
 <s id="s49.3">Därför måste hela Sverige mobiliseras för att medverka till en ökad integration.</s> 
 <s id="s49.4">Det är av  särskild vikt att kampen mot arbetslösheten bland invandrare ges förtur.</s>
</p>

<p id="50">
 <s id="s50.1">Arbetet för ett jämställt samhälle fortsätter.</s> 
 <s id="s50.2">Ett jämställdhetsperspektiv  skall genomsyra alla delar av regeringens politik.</s>
</p>

<p id="51">
 <s id="s51.1">En hög kvalitet i den kommunala verksamheten är grunden för den svenska välfärden, och avgörande för jämställdheten och för att motverka segregation.</s> 
 <s id="s51.2">Även i fortsättningen kommer den kommunala verksamheten i vård, omsorg och skola att prioriteras framför statliga bidrag och transfereringar.</s>
</p>

<p id="52">
 <s id="s52.1">För att utbudet av kommunala tjänster skall fördelas jämnt har ett nytt system  för utjämning av kostnader och inkomster mellan kommunerna införts.</s> 
 <s id="s52.2">Det skall  noga följas upp och utvärderas.</s>
</p>

<p id="53">
 <s id="s53.1">Den uppgörelse som har slutits mellan staten, Landstingsförbundet och Kommunförbundet skapar goda förutsättningar för kommunernas verksamhet och för samhällsekonomin.</s> 
 <s id="s53.2">Kommunerna får stabila spelregler.</s> 
 <s id="s53.3">Kommunala uppsägningar och skattehöjningar motverkas.</s> 
 <s id="s53.4">Därigenom förbättras möjligheten  att bekämpa arbetslösheten.</s>
</p>

<p id="54">
 <s id="s54.1">Sverige är ett rikt land.</s> 
 <s id="s54.2">Vi har en god miljö, en hög kunskapsnivå, en  utpräglad jämlikhet och en stor öppenhet.</s> 
 <s id="s54.3">Dessa värden skall värnas och vidgas.</s>
</p>

<p id="55">
 <s id="s55.1">Människovärdet är alltid större än marknadsvärdet.</s>
</p>

<p id="56">
 <s id="s56.1">Regeringens mål är ett samhälle där alla människor har arbete, känner trygghet, delaktighet och ansvar, och där var och en får del av utvecklingens framsteg.</s>
</p>

<head id="57">
 <s id="s57.1">Så kan vi hålla samman Sverige.</s>
</head></text>
